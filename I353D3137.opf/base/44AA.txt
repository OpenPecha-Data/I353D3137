༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCON
W1PD159406
2011322399
ImageGroup:
ISBN:
11 KG20616
9787105104673
LCCN:
9787105104673
Title:
གསུང་འབུམ།
འཇམ་དབྱངས་རྒྱ་མཚོ།
gsung 'bum/_'jam dbyangs rgya mtsho/
Author:
འཇམ་དབྱངས་རྒྱ་མཚོ
'jam dbyangs rgya mtsho
n/a
n/a;n/a
Descriptor:
Original Publication:
Place:
Publisher:
Ipe cin/
mi rigs dpe skrun khang/
2009
Date:
Q
Volume:
llll
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 11/2014



༄༅། །རྗེ་འཇིར་ངངས རྒྱུའི་
ཀསང་མ། ཛི ། །
1



图书在版编目(CIP)数据
藏传佛教中观论疏:藏文:加羊加措著,一北京:民族
出版社,2009.12
(加羊加措文集;2)
ISBN 978-7-105-10467-3
I.藏… I. 加…
. 中观派一研究藏语 W. B946.6
中国版本图书馆 CIP 数据核字(2009)第222644号
ISBN 97B-X-903 - L407-23
g"787105124673",
民族出版社出版发行
(北京市和平里北街14号 邮编 100013)
http://www.mzobs.com
北京艺辯印刷有限公司印刷
各地新华书店经销
2009 年 12月第1版 2009 年 12月北京第1次印刷
开本:787 毫米×1092 毫米 1:16 印张:39.625
印数:0001-8000 定价:49.00 元
| ISBN 978-7-105-10467一3B-431(藏 172)
(藏编室电话:58130511 藏文发行科电话:64227665)



༄༅།།རྗེ་འཇམ་དབྱངས་རྒྱ་མཚོ་མཆོག་



༄༅། །མཛད་པ་བོ་མཚམས་སྦྱོར་མདོར་བསྡུས།
།
འཇམ་དབྱངས་དགྱེས་མཛད་བཞད་པའི་རྡོ་རྗེ་ཡི། །
རིང་ལུགས་གཡས་འཁྱིལ་དུང་གི་སྒྲ་སྙན་པོས། །
ཇི་སྙེད་འཇིག་རྟེན་ཤིས་པར་སྒྲུབ་མཁས་པའི། ། | ད།
རྣམ་མང་གདུལ་བྱ་རྒྱ་མཚོའི་མགོན་དེས་སྐྱོངས། །
1 དེ་ཡང་མདོ་སྨད་བསྟན་པའི་འབྱུང་གནས་བླ་བྲང་བཀྲ་ཤིས་འཁྱིལ་གྱི་ཡོངས་
ཀྱི་དགེ་བའི་བཤེས་གཉེན་ཆེན་པོ། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་
མཁས་པའི་དཔལ་ལྡན་བླ་མ་དམ་པ་ ༧ རྗེ་བཙུན་འཇམ་དབྱངས་རྒྱ་མཚོ་དཔལ་
བཟང་བོ་མཆོག་ནི་མདོ་སྨད་ཀན་ལྷོ་ཁུལ་བསང་ཆུ་རྫོང་ཁོངས་ཀྱི་ཁོ་ཚེ་ལྷ་སྡེ་ཞེས་
གྲགས་པའི་རུ་མང་ཚོ་བར། ས་ལ་དགེ་བཅུའི་དཔལ་ཡོན་རྫོགས་པ་ཁུ་འདུས་གསེར་
གཞུང་ཞེས་གྲགས་པའི་སའི་ཆར་རིགས་རུས་ཆོ་འབྲང་ཕུན་སུམ་ཚོགས་པའི་ཡབ་ཚེ་
རིང་དོན་འགྲུབ་དང་། ཡུམ་སྒྲོལ་མ་སྐྱིད་གཉིས་ཀྱི་སྲས་སུ་བོད་རབ་བྱུང་བཅུ་དྲུག་
པའི་ཆུ་བྱ་(ཕྱི་ལོ་ ༡༩༣༣）ལོའི་ཧོར་ཟླ་བརྒྱད་པའི་ཚེས་བརྒྱད་ཉིན་སྐུ་འཁྲུངས།
ཡབ་ཡུམ་གཉིས་ལ་སྲས་མིང་སྲིང་དགུ་ཡོད་པ་ལས་ཁོང་ནི་ཆེ་བ་ཡིན། །



༄༅། །དབུ་མའི་ལེགས་བཤད་ཀུན་ལས་བཏུས་ཞེས་བྱ་བ་བཞུགས་སོ།།
དགུང་ལོ་བརྒྱད་པ་སྟེ་ལྕགས་འབྲུག་ (ཕྱི་ལོ་ ༡༩༤༠)ལོར་བླ་བྲང་བཀྲ་ཤིས་
འཁྱིལ་དུ་ཕེབས་ནས་ཁོང་གི་ཁུ་བོ་ཆེ་བ་བརྟན་མཁས་ཀྱི་ཡོན་ཏན་གཉིས་དང་ལྡན་
ཞིང་སྐྱེས་སྦྱངས་ཡོན་ཏན་གྱི་རྟོགས་པ་ཀློང་དུ་བརྡོལ་བའི་རྗེ་བཙུན་འཇིགས་མེད་རྒྱ་
མཚོའི་དྲུང་དུ་རབ་ཏུ་བྱུང་ཞིང་མཚན་ལ་འཇམ་དབྱངས་རྒྱ་མཚོ་ཞེས་གསོལ། ལོ་དེའི་
དཔྱིད་ཆོས་ཆེན་མོར་ཚོགས་ཞུགས་གནང་སྟེ་དགེ་བའི་བཤེས་གཉེན་ཆེན་པོ་རྗེ་འཇམ་
དབྱངས་བརྩོན་འགྲུས་མཆོག་དགེ་རྒན་དུ་བསྟེན། སྔ་གཞུག་ཏུ་ཁོང་གི་ཁུ་བོ་རྗེ་བཙུན་
འཇིགས་མེད་རྒྱ་མཚོ་དང་། རྗེ་སྐལ་བཟང་རྒྱ་མཚོ་རྣམ་གཉིས་གཙོས་རྗེ་བཙུན་བསྟན་
འཛིན་རྒྱ་མཚོ་དང་། རྗེ་སྦྱིན་པ་རྒྱ་མཚོ་ལ་སོགས་པའི་བཤེས་གཉེན་དམ་པ་མང་བོ་
བསྟེན་ནས་མདོ་ཕྱོགས་བཀའ་པོཏ་ཆེན་པོ་ལྔ་དང་། སྔགས་ཕྱོགས་རྒྱུད་སྡེ་བཞི་དང་
བཅས་པའི་རྒྱ་བོད་ཀྱི་གཞུང་ཆེན་མང་བོར་དཔེ་གཟིགས་དོགས་གཅོད་རྒྱ་ཆེར་མཛད་
ཅིང་དགོངས་དོན་བྱང་ཆུབ་པར་གནང་བས་གཞན་དྲིང་མི་འཇོག་པའི་མཁས་པ་ཆེན་
པོའི་གོ་འཕང་བརྙེས། ཐུན་མོང་བའི་རིག་གནས་སུམ་རྟགས་དག་གསུམ་དང་། སྒྲ།
སྙན་ངག སྡེབ་སྦྱོར། སྨན། སྐར་རྩིསདང་ནག་རྩིས། ས་དཔྱད་སོགས་ཀྱང་དཔྱིས་
ཕྱིན་པར་སྦྱངས། དེ་ལྟར་མདོ་སྔགས་རིག་གནས་མཐའ་དག་ལ་སློབ་གཉེར་གནང་
སྐབས་སྔ་གཞུག་ཏུ་སྐྱབས་འགྲོ་ཆོས་སྤྱོད་ལ་སོགས་པའི་སྐོར་གང་མང་དང་། བསྟོད་
ཆེན་བཞི། བསྡུས་གྲྭའི་རྩ་ཚིག བསྡུས་གྲྭའི་མཐའ་དཔྱོད། བློ་རྟགས་གཉིས་ཀའི་
མཐའ་དཔྱོད། རྟགས་རིགས་རང་ལུགས། གྲུབ་མཐའ་རྩ་བ། གྲུབ་མཐའ་རིན་
ཆེན་ཕྲེང་བ། ས་ལམ་རྣམ་བཞག་ཐེག་གསུམ་མཛེས་རྒྱན། དོན་བདུན་ཅུའི་མཐའ་
དཔྱོད་མི་ཕམ་བླ་མའི་ཞལ་ལུང་། རྣམ་འགྲེལ་རྩ་བ། འགྲེལ་བ་དོན་གསལ། རྒྱན་
འཇུག་གཉིས། རྒྱུད་བླ་མ། སྤྱོད་འཇུག་ཆེན་མོ། ཀུན་གཞིའི་རྩ་བ། ཕར་ཕྱིན་མཐའ་



༄༅། །མཛད་པ་པོ་མཚམས་སྦྱོར་མདོར་བསྡུས། །
1 3
དཔྱོད་ཀྱི་སྟོད་ཆ་ཡོངས་རྫོགས། སྐབས་བཞི་བའི་མཐའ་དཔྱོད་སྡོམ་དང་བཅས་པ།
དྲང་ངེས་ལེགས་བཤད་སྙིང་བོ། གསེར་ཕྲེང་སྐབས་དང་བོ་ལས་ཤོག་ལྡེབས་བརྒྱ་ཕྲག་
ལྷག གསེར་ཕྲེང་སྐབས་གསུམ་པ། རྟེན་འབྲེལ་ལུང་རིགས་བང་མཛོད། བསམ་
གཟུགས་ལེགས་བཤད་བུམ་བཟང། དབུ་མ་ལུང་རིགས་སྒྲོན་མེའི་སེམས་བསྐྱེད་ལྔ་
བ་ཡན། འཇུག་ཊཱིཀ་གསལ་བའི་མེ་ལོང་། མཛོད་རྩ་སྡོམ་གཉིས། འདུལ་སྡོམ།
དབྱངས་ཅན་སྒྲ་མདོ། སྨན་གྱི་རྒྱུད་ཆུང་གསུམ་ལས་ཉེར་མཁོའི་སྐོར་ཤོག་ལྡེབས་བཞི་
བཅུ་ལྷག་སོགས་གཞུང་ལུགས་མང་བོ་ཐུགས་འཛིན་བྱང་ཆུབ་པ་གནངས། 1:|:
དགུང་ལོ་ཉེར་གསུམ་པ་སྟེ་ཤིང་ལུག་(ཕྱི་ལོ་༡༩༥༥)ལོར་མཁས་མང་འདུས་
པ་འབུམ་སྡེའི་དབུས་སུ་ཕར་ཕྱིན་སྟོན་མོའི་དམ་བཅའ་ཕུལ་བས་མཁས་གྲགས་ཀྱིས་
ས་སྟེང་ཁྱབ། །
ད དགུང་ལོ་ཉེར་དྲུག་པ་སྟེ་ས་ཁྱི་(ཕྱི་ལོ་ ༡༩༥༨)ལོར་དུས་ཟིང་གི་དབང་གིས་
དགོན་པར་བཞུགས་མ་ཐུབ་པར་ཕྱི་ལོགས་སུ་བཞུགས་དགོས་བྱུང་།
དགུང་ལོ་སུམ་ཅུ་བ་སྟེ་ཆུ་སྟག་(ཕྱི་ལོ་ ༡༩༦༢）ལོར་ཕྱིར་དགོན་པར་ཕེབས་
ནས་ཡོངས་ཀྱི་དགེ་བའི་བཤེས་གཉེན་ཆེན་པོ་རྗེ་བཙུན་བསྟན་འཛིན་རྒྱ་མཚོའི་དྲུང་དུ་
བསྙེན་རྫོགས་ཀྱི་སྡོམ་པ་བཞེས། ར་བར་
ནས་དགུང་ལོ་སོ་གཅིག་པ་སྟེ་ཆུ་ཡོས་(ཕྱི་ལོ་༡༩༦༣)ལོར་སྨོན་ལམ་རབ་འབྱམས་
པའི་མཚན་བཏགས་བཞེས། དེ་ནས་རིམ་གྱིས་ལོ་བཅུའི་གོད་ཆག་གི་འགོ་བརྩམས་
པས་དགོན་པའི་ནང་རྒྱུན་བཞུགས་གནང་མ་ཐུབ་པར་ལྷ་སྡེ་ཕྱོགས་ཡས་མས་སུ་
བཞུགས་དགོས་བྱུང་ནའང་ཉེས་ལྟུང་ཕྲ་མོས་ཀྱང་མ་གོས་པར་དམ་སྡོམ་སྤྱན་འབྲས་
ལྟར་བསྲུང་ངོས་ནས་ཐོས་བསམ་གྱི་རྒྱུན་སྐྱོང་མུས་སུ་བཞུགས། ས 1:|:ཀྱི ང་།



༄༅། །དབུ་མའི་ལེགས་བཤད་ཀུན་ལས་བཏུས་ཞེས་བྱ་བ་བཞུགས་སོ།།
ཁ་1
: དགུང་ལོ་ཞེ་གཉིས་པ་སྟེ་ཤིང་སྟག་(ཕྱི་ལོ་ ༡༩༧༤)ལོར་ཕྱག་ཡུལ་ཁོ་ཚེ་རུ་
ཕེབས་ནས་ལྷ་རྗེའི་བརྟུལ་ཞུགས་བཞེས་ཏེ་ཕྱོགས་ཀྱི་ནད་པ་མང་པོ་ན་བའི་སྡུག་
བསྔལ་ལས་བསྒྲལ། །
དགུང་ལོ་ཞེ་དྲུག་པ་སྟེ་ས་རྟ་(ཕྱི་ལོ་༡༩༧༨)ལོར་སྲིད་ཇུས་ཇེ་བཟང་དུ་སོང་
བ་དང་བསྟུན་ནས་ཕྱིར་བླ་བྲང་དུ་ཕེབས་ནས་ལྷ་སྡེ་གོང་འགབ་སོགས་སུ་སྔར་འཕྲོའི་
དཔེ་ཁྲིད་ཀྱི་རྒྱུན་བསྐྱངས། སྔ་གཞུག་ཏུ་རྡོ་རྗེ་འཆང་རྗེ་བཙུན་འཇིགས་མེད་འཕྲིན་
ལས་རྒྱ་མཚོ་དང། པཎ་ཆེན་ཡོངས་འཛིན་རྗེ་བསང་ཁོག་འཇིགས་མེད་ཚང་དང་།
རྗེ་ལྷ་མོ་ཚུལ་ཁྲིམས་རྒྱ་མཚོ། འཇམ་དབྱངས་བླ་མ་རྗེ་བཙུན་འཇིགས་མེད་བསྟན་
པའི་དབང་ཕྱུག རྗེ་ལཱ་མོ་ཡོངས་འཛིན་རིན་པོ་ཆེ། རྗེ་དམེ་ཤུལ་འཇིགས་མེད་རྒྱ་
མཚོ། རྗེ་བཙུན་བསམ་གཏན་རྒྱ་མཚོ། རྡོ་རྗེ་འཆང་དཀོན་མཆོག་མཁྱེན་རབ་རྒྱ་
མཚོ་སོགས་རྡོ་རྗེ་འཆང་དངོས་དུ་མའི་ཞབས་དྲུང་དུ། དུས་འཁོར་དབང་ཆེན། མི་
ཏྲ་བརྒྱ་རྩ་དང་རྡོ་རྗེ་འཕྲེང་བ། བདེ་མཆོག་རབ་འབྱམས། རྔོག་དཀྱིལ་བདུན།
བདེ་གསང་འཇིགས་གསུམ། སྒྲུབ་ཐབས་རིན་འབྱུང་། སྒྲུབ་ཐབས་རྒྱ་མཚོ། བ་རི་
བརྒྱ་རྩ། སྣར་ཐང་བརྒྱ་རྩ། ཞལ་རྣམ་འགྱུར་བཅུ་བདུན། གསེར་ཆོས་བཅུ་གསུམ།
འཇམ་དབྱངས་ཆོས་སྐོར། མགོན་བཀའ་བཅུ་གསུམ། སྟག་ཕུའི་དག་སྣང་། རྣམ་
སྲས་བཀའ་བཅོ་ལྔ། གྲུབ་ཆེན་བརྒྱད་ཅུའི་རྗེས་གནང་སོགས་སྤྱི་ཟུར་གྱི་དབང་དང་
རྗེས་གནང་སྟོང་ཕྲག་ལྷག་གསན་པ་དང་། གཞན་ཡང་བསྟན་འགྱུར་ལས་ལུང་གང་
ཡོད་དང་། རྗེ་ཡབ་སྲས་གསུམ་དང་ཀུན་མཁྱེན་ཡབ་སྲས་སོགས་ཀྱི་བཀའ་འབུམ་གྱི་
བཀླགས་ལུང་དང་ཁྲིད་བཤད་ལུང་སོགས་ཆོས་རྒྱུན་དཀོན་པ་མཐའ་དག་ཆེད་གཉེར་
གྱིས་གསན་བཞེས་མཛད་པ་སོགས་དམ་པ་གང་གིས་སྐུ་ཚེ་གང་བོར་ལྟོ་གོས་གཏམ་



༄༅། །མཛད་པ་བོ་མཚམས་སྦྱོར་མདོར་བསྡུས། །
གསུམ་ལ་གྱོང་བསྐུར་ནས་གཞུང་ལུགས་རབ་འབྱམས་ལ་ཐོས་བསམ་དཔྱིས་ཕྱིན་པར་
མཛད་ཅིང་། དབང་ལུང་མན་ངག་སོགས་ཟབ་རྒྱས་གདམས་པ་བྱེ་བའི་ གཏེར་
མཛོད་དུ་གྱུར། །
དགུང་ལོ་ལྔ་བཅུ་བ་སྟེ་ཆུ་ཁྱི་(ཕྱི་ལོ་༡༩༨༢)ལོར་བླ་བྲང་དགོན་པའི་དོ་དམ་
ཁང་དུ་ཕེབས་ནས་བླ་མ་དང་གྲྭ་ཚང་ལ་ཞབས་ཞུ་གང་ལེགས་བསྒྲུབས་ལ། ཁྱད་པར་
དུ་འདི་ནས་བཟུང་གཞུང་བཀའ་པོཏ་ལྔའི་དཔེ་ཁྲིད་ཆུ་བོའི་རྒྱུན་བཞིན་གནང་སྟེ་གོད་
ཆག་གི་སྐབས་སུ་འཆད་ཉན་བཤད་སྒྲུབ་ཀྱི་བྱ་བ་ཉམས་རྒུད་དུ་གྱུར་པ་མཐའ་དག་
སླར་གསོ་མཛད་པ་སོགས་ཆེས་གཞལ་དུ་མེད་པའི་བཀའ་དྲིན་བསྐྱངས། །
དགུང་ལོ་ང་གསུམ་པ་སྟེ་མེ་སྟག་(ཕྱི་ལོ་༡༩༨༦)ལོར་ཀན་སུའུ་ཞིང་ཆེན་ནང་
བསྟན་སློབ་གླིང་གསར་ཚུགས་སྐབས་ནས་བཟུང་ད་ལྟའི་བར་དགེ་རྒན་གྱི་འགན་
བཞེས་ཏེ་མཛོད་དང་དབུ་ཕར། ལམ་རིམ་སོགས་ཀྱི་དཔེ་ཁྲིད་ཟབ་རྒྱས་གནང༌།
1: དགུང་ལོ་རེ་གཅིག་པ་སྟེ་ཆུ་བྱ་(ཕྱི་ལོ་༡༩༩༣）ལོར་སློབ་གླིང་གིས་ཁོང་ལ་ཅའོ་
ཧྲིའུ་སྟེ་སློབ་དཔོན་ཆེན་མོའི་མཚན་གནས་ཕུལ། ད་ད ཀྱི ལ་དུ་
དགུང་ལོ་ང་བདུན་པ་སྟེ་ས་སྦྲུལ་ལོ་ནས་ལོ་ངོ་གསུམ་གྱི་རིང་ལ་གསོ་རིག་གཞན་
ཕན་གླིང་གི་ཁྲི་ཁུར་བསྐྱངས་ཤིང་དཔལ་ལྡན་རྒྱུད་བཞི་དང་ལམ་རིམ་སོགས་ཀྱི་ཁྲིད་
གནང་བར་མ་ཟད་བསྙེན་བཀུར་གཟབ་རྒྱས་ཕུལ། དགུང་ལོ་རེ་གསུམ་པ་སྟེ་ཤིང་
ཕག་ལོར་དཔལ་ལྡན་རྒྱུད་སྨད་གྲྭ་ཚང་གི་ཆོས་ཁྲིར་བཞུགས་ཤིང་འགྲེལ་བ་བཞི་སྦྲགས་
སོགས་ཀྱི་ཟབ་ཁྲིད་རྒྱས་པར་བསྩལ། གྲྭ་ཚང་རིན་པོ་ཆེ་ལ་མཆོད་འབུལ་བསྙེན་བཀུར་
ཡང་རྒྱ་ཆེར་ཕུལ། ཡང་ན་
མ་
བ དགུང་ལོ་དྲུག་ཅུ་བ་དང་རེ་གཉིས་པ་ལ་སྔ་གཞུག་ཏུ་ཐུའུ་བཀྭན་མཆོག་སྤྲུལ་སྐུ་



་
༄༅། །དབུ་མའི་ལེགས་བཤད་ཀུན་ལས་བཏུས་ཞེས་བྱ་བ་བཞུགས་སོ།།
ཕྲེང་བརྒྱད་པ་འཇམ་དབྱངས་བློ་བཟང་བསྟན་པའི་ཉི་མ་དང་། ཟམ་ཚ་མཆོག་སྤྲུལ་
སྐུ་ཕྲེང་བདུན་པ་བློ་བཟང་དཀོན་མཆོག་ནམ་མཁའ་རྒྱལ་མཚན་རྣམ་གཉིས་ཀྱི་ཡོངས་
འཛིན་དུ་བཞུགས། །
1 དགུང་ལོ་རེ་དྲུག་པ་སྟེ་ས་སྟག་(ཕྱི་ལོ་ ༡༩༩༨)ལོར་ཀུན་གཟིགས་སྣང་བ་
མཐའ་ཡས་པཎ་ཆེན་སྐུ་ཕྲེང་བཅུ་གཅིག་པ་ཆེན་པོ་ ༧ རྗེ་བཙུན་བློ་བཟང་བྱམས་
པ་ལྷུན་གྲུབ་ཆོས་ཀྱི་རྒྱལ་བོ་མཆོག་གི་ཡོངས་འཛིན་དུ་ཕེབས་ནས་དཔལ་དུས་ཀྱི་
འཁོར་ལོའི་དབང་ཆེན་སོགས་དབང་ལུང་མན་ངག་རྗེས་ཁྲིད་དང་བཅས་པ་བུམ་པ་
གང་བྱོའི་ཚུལ་དུ་ཕུལ། །
དགུང་ལོ་དོན་གཉིས་པ་སྟེ་ཤིང་སྤྲེལ་(ཕྱི་ལོ་༢༠༠༤)ལོར་ཀྲུང་གོ་བོད་བརྒྱུད་
མཐོ་རིམ་ནང་བསྟན་སློབ་གླིང་གིས་གདན་ཞུས་ལྟར་སྐབས་དང་བོའི་མཐོ་རིམ་རབ་
འབྱམས་པའི་དགེ་རྒན་དུ་ཕེབས། །
དགུང་ལོ་དོན་དྲུག་པ་སྟེ་ས་བྱི་ (ཕྱི་ལོ་༢༠༠༨)ལོར་ཁྲི་ཆེན་འཇམ་པའི་
དབྱངས་སྐུ་ཕྲེང་བདུན་པ་ ༧ བློ་བཟང་འཇམ་དབྱངས་དགེ་ལེགས་བསྟན་པའི་
མཁན་ཆེན་མཆོག་ལ་ཚིགས་སྔ་མ་དགེ་ཚུལ་གྱི་སྡོམ་པ་ལེགས་པར་ཕུལ། །
སྔ་གཞུག་ཏུ་རྒྱལ་ཡོངས་སྲིད་གྲོས་སྐབས་དགུ་བ་དང་བཅུ་བའི་ཨུ་ཡོན་དང་།
སྲིད་གྲོས་ཀན་སུའུ་ཞིང་ཆེན་སྐབས་བདུན་པ་དང་བརྒྱད་པའི་ཨུ་ཡོན། སྐབས་དགུ་
བའི་རྒྱུན་ལས་ཨུ་ཡོན། ཀྲུང་གོ་ནང་བསྟན་མཐུན་ཚོགས་ཀྱི་ཚོགས་གཙོ་གཞོན་པ།
ཀན་སུའུ་ཞིང་ཆེན་ནང་བསྟན་མཐུན་ཚོགས་ཀྱི་ཚོགས་གཙོ་གཞོན་པ། ཀན་སུའུ་
ཞིང་ཆེན་ནང་བསྟན་སློབ་གྲྭའི་སློན་དཔོན་ཆེན་མོ་བཅས་ཀྱི་འགན་བཞེས། ལ་
གསུང་འབུམ་སྐོར་ལ་ཐོར་བུའི་ཚོགས་མང་ཡང་གཙོ་བོར་གྱུར་པ་ནི། 《ཕར་



༄༅། །མཛད་པ་བོ་མཚམས་སྦྱོར་མདོར་བསྡུས།
ཕྱིན་སྐབས་ཀྱི་དོགས་སློང་དང་བརྗོད་བྱ་རགས་ཙམ་བཀོད་པ་བླ་མའི་གསུང་རྒྱུན་
བདུད་རྩིའི་ཐིགས་པ་ཞེས་བྱ་བ》དང་། 《དབུ་མའི་ལེགས་བཤད་ཀུན་ལས་
བཏུས་པ་ཞེས་བྱ་བ།》 《བྱང་ཆུབ་སེམས་དཔའི་སྤྱོད་པ་ལ་འཇུག་པའི་རྣམ་པར་
བཤད་པ་སྐལ་བཟང་ལེགས་ལམ་བགྲོད་པའི་ཐེམ་སྐས་དཔྱོད་ལྡན་སྤྱི་ནོར་ཞེས་བྱ་
བ》ལ་སོགས་པའི་གསུང་རྩོམ་མང་།
མདོར་ན་དམ་པ་གང་གིས་བསྟན་འགྲོའི་དོན་ལ་མཛད་རྗེས་རླབས་ཆེན་
བསྐྲུན་པའི་ཚུལ་ནི། གདན་ས་ཆེན་པོ་བཀྲ་ཤིས་ལྷུན་པོ་དང་། མདོ་སྨད་བསྟན་པའི་
འབྱུང་གནས་དཔལ་ལྡན་བཀྲ་ཤིས་འཁྱིལ་ལ་སོགས་པའི་དགོན་སྡེ་ཡུལ་གྲུ་མང་པོར་མི་
ཏྲ་རྡོར་འཕྲེང་དང་། སྒྲུབ་ཐབས་རིན་འབྱུང་སོགས་རྒྱུད་སྡེ་བཞིའི་དབང་དང་རྗེས་
གནང་། ཁྲིད་དང་བཤད་ལུང་། གཞུང་ཆེན་བཀའ་པོཏ་ལྔ་སྔགས་དང་བཅས་པའི་
དཔེ་ཁྲིད་སོགས་དམ་པའི་ཆོས་ཀྱི་བདུད་རྩིས་སྐལ་ལྡན་གྱི་གདུལ་བྱ་མཐའ་དག་
ཚིམས་པར་མཛད་ཅིང་། ཁྱད་པར་དུ་ཁོང་གིས་མཐུན་རྐྱེན་སྦྱར་ཏེ་ཁོ་ཚེ་དགོན་པའི་
རིག་གནས་སློབ་གཉེར་ཁང་བཙུགས་པ་དང་། ཇུན་དཀར་ཚང་གི་ཇོའི་ཁང་ནང་དུ་
སངས་རྒྱས་སྟོང་སྐུ་བཞེངས་པའི་མཐུན་རྐྱེན་སྦྱར་བ་སོགས་སྤོང་བ་བསམ་གཏན་
དང་། ཀློག་པ་ཐོས་བསམ། བྱ་བ་ལས་ཀྱི་འཁོར་ལོ་སོགས་ཀྱིས་སངས་རྒྱས་ཀྱི་བསྟན་
པ་ལ་མཛད་རྗེས་རླབས་ཆེན་བཞག་དང་འཇོག་མུས་སུ་བཞུགས་པ་ལགས་སོ། །
སྨྲས་པ། | 2:༠༡༧ ་་་་་་་ ལ་་་་་
འདི་ལྟར་བགྱིས་པའི་རྣམ་དཀར་འོ་མའི་རྒྱུན། །རྒྱུ་བ་བཅད་
བྱང་ཆུབ་ཆེན་པོའི་ཀློང་དུ་འཁྱིལ་བ་གང་། ། ལྟ་བ་དང་མ་



༄༅། །དབུ་མའི་ལེགས་བཤད་ཀུན་ལས་བཏུས་ཞེས་བྱ་བ་བཞུགས་སོ།།
བ་མ་དག་ལ་བསགས་པའི་མཐུ་ལས་དམ་པའི་སྐུ་ཚེ་བརྟན། །
ཀུན་མཁྱེན་རྒྱལ་བའི་བསྟན་པ་འབར་གྱུར་ཅིག ། །
ཅེས་མགོན་པོ་གང་གི་ཐུགས་རྗེའི་གྲིབ་བསིལ་ལ་བརྟེན་ཅིང་འཚོ་བའི་སློབ་བུ་
དགེ་འདུན་ཆོས་གྲགས་ཀྱིས་༢༠༠༨ལོའི་ཧོར་ཟླ་༡༡ཚེས་༢༠ཉིན་གུས་པས་ཕུལ།
་ ་ ་ ་ ་ ལ་ལུ་ ང་ ་ ་ ་
། །ཁ་བ་
ད ༡
གནས་བབ་



དཀར་ཆག
(4)
མཚན་དོན། ..…..……..
འགྱུར་ཕྱག .…..…...
(8)
མཆོད་བརྗོད།..
……….…….……………….……….…..……………....... (9)
སངས་རྒྱས་བྱང་སེམས་ལས་འཁྲུངས་ཚུལ། .…………….......….…….. (12)
བྱང་སེམས་ཀྱི་རྒྱུའི་གཙོ་བོ་གསུམ་སྟོན་པ། ..…………………….…………………. (15)
བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་བསྟན་པ། ………..………..….. (22)
སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ། .……….……………………. (28)
བརྩམས་པའི་བསྟན་བཅོས་ཀྱི་ལུས་དངོས་བཤད་པ། ..…….…….………… (37)
སའི་ཡོན་ཏན་བཤད་པ། .………..
(49)
རིང་སོང་
།
……….….…...........…..…........... (55)
ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ། ། .......…….. (94)
ས་གཉིས་པ་དྲི་མ་མེད་པ་བཤད་པ། ...………….
(102)
ས་གསུམ་པ་འོད་བྱེད་པ་བཤད་པ། ……….……..
(112)
ས་བཞི་བ་འོད་འཕྲོ་བ་བཤད་པ། ...…….
• (134)
ས་ལྔ་བ་སྦྱང་དཀའ་བ་བཤད་པ། .......
... (138)
ས་དྲུག་པ་མངོན་དུ་གྱུར་པ་བཤད་པ།
(143)
•…….………..



དཀར་ཆག
རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ། .…
(150)
བདག་སྐྱེ་དགག་པ།
(169)
གཞན་སྐྱེ་དགག་པ། .…….….
(204)
བདེན་གཉིས་སྤྱིའི་རྣམ་གཞག
(212)
བདེན་གཉིས་སོ་སོའི་ངོ་བོ་བཤད་པ། ......
(215)
དུས་གསུམ་གྱི་མཐའ་དཔྱད། ....…..…..
(241)
སེམས་ཙམ་པའི་ལུགས་བྱེ་བྲག་ཏུ་དགག་པ། ..
(255）
ཆུ་འབབ་ཀྱི་མཐའ་དཔྱད། །
(268)
གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། .…….……..(283)
སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ།
………………..….…….………………………………...（335)
བདག་གཞན་གཉིས་ཀ་ལས་སྐྱེ་བ་དགག་པ། …..……….……………… （347)
(347)
རྒྱུ་མེད་ལས་སྐྱེ་བ་དགག་པ། .....
（348)
གང་ཟག་གི་བདག་མེད་རིགས་པས་སྒྲུབ་པ། ..
(357)
སྟོང་ཉིད་ཀྱི་རབ་དབྱེ་བཤད་པ། ..….……….
(415)
ས་བདུན་པ་རིང་དུ་སོང་བ། ….…..……...
(432)
ས་བརྒྱད་པ་འཆད་པ།
• (433)
ས་དགུ་བ་འཆད་པ། ...….
(435)
ས་བཅུ་བ་འཆད་པ། .....…..
... (436)
ས་བཅུའི་ཡོན་ཏན་བསྟན་པ།...
... (438)



དཀར་ཆག
འབྲས་བུའི་ས་བཤད་པ། ..……….
བསྟན་བཅོས་ཇི་ལྟར་བརྩམས་པའི་ཚུལ།
དགེ་བ་བསྔོ་བ། ....
འབྲས་བུའི་སའི་མཐའ་དཔྱད། ....
མཇུག་གི་དོན། །
མཇུག་གི་གཏམ། ..
(442)
(463)
(465）
(466)
(471）
(476）
་་
ན
་ །ཀ་བ་དག་ག་ལར།།25
ཨེ་



། ལོ་31 1910
བར ་ གྱུར་ལ། །
༄༅། །སྡེབ་སྦྱོར་མཉམ་པའི་བྲྀཏྟ་ལས། ཡི་གེ་བཅུ་གཅིག་པ་གསུམ་བསྔགས་ལ་སྤྱིར་རྣམ་གྲངས་ཉིས་
སྟོང་དང་ཞེ་བརྒྱད་མཆིས་པ་ལས། བྱེ་བྲག་འདིར་སུམ་བརྒྱ་ང་བདུན་པ་དབང་བོ་རྡོ་རྗེ་དང་། སུམ་བརྒྱ་
ང་བརྒྱད་པ་ཉེ་དབང་རྡོ་རྗེ་གཉིས་བསྲེ་བའི་ཉེར་བསྐྱེད་བཅུ་བཞིའི་ནང་ཚན་ཉེར་བསྐྱེད་གཉིས་པའི་པྲསྣ་
རས་མཛེས་པར་སྤྲས་པ་བཀྲ་ཤིས་དང་དགེ་མཚན་རྒྱ་ཆེན་པོ་རྒྱུན་མི་ཆད་དུ་འབྱུང་བར་གྱུར་ཅིག་གུ།
ཞུན མ
गोसंवारगनवासाने
গয়নার
།ག ལྷི ར ས ཧཱ སུ ག ཏི ཀ ཡཱ ནཾ
།བདེ་གཤེགས་ཀུན་ཀྱི་བགྲོད་པ་གཅིག་བུའི་ལམ། །
རྒྱུ
རྒྱུ l
༡ ༢ ༣༢
।
খবৰঃ
པྲ ཏཱི ཏུ སཾ ཨུ ཏྲ ད ཨཱ ཀ ར དྷ།
ཟབ་མོ་རྟེན་ཅིང་འབྲེལ་བར་འབྱུང་བའི་ཚུལ། །
རྒྱུ ཏུ རྒྱུ ། །
ཝིad?dad
&ৰ স্বাৰাঠাগধাঃ
སཱ སྱ ཧ ཝཱ ཀྱ པྲ ཏི ནཱ ཡ ཀོ དྷ ་
E སྨྲ ་བ་ཟླ་མེད་འདྲེན་མཆོག་ལྷ་ཡི་ལྷ། །
རྒྱུ ༡ དུ |
देवासिंद्यासदावोगा
চম
དེ བཱ ཏི དེ བོ ཡ ཀྲྀ གུ བྱ ཀཱ རཱ། ༦
གང་གི་གསང་གསུམ་མཛད་པས་ཤིས་པ་སྩོལ།
༧



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྒྱལ་བའི་ཆོས་ཚུལ་ཟབ་དོན་བདུད་རྩིའི་བཅུད། །
རིས་མེད་འགྲོ་ལ་བརྩེ་བས་སྦྱིན་མཁས་པ། །
མཁྱེན་བརྩེའི་གཏེར་ཆེན་རྗེ་བཙུན་འཇམ་དཔལ་ཟུང་། །
མི་ཕྱེད་དད་པའི་སྙིང་གི་པད་མཚོར་བཞུགས། །
༨་ལ།
། ། །
རྒྱལ་བའི་བསྟན་ལ་རྒྱལ་བའི་མཛད་པ་དང་། །
མཚུངས་པའི་ཆོས་སྒྲ་ལན་གསུམ་སྒྲོག་མཁས་པ། །
ས་གསུམ་འགྲོ་བའི་མུན་སེལ་སྒྲོན་མེ་མཆོག །
ཀླུ་སྒྲུབ་ཀླུ་ཡི་དབང་བོར་གུས་ཕྱག་འཚལ། །
བསྟན་འཛིན་རྒྱུ་སྐར་དབུས་ན་ཟླ་བ་དང་། །
ཆེས་མཚུངས་དབུ་མའི་སྲོལ་འཛིན་འཕགས་པ་ལྷ། །
པཎ་ཆེན་སངས་རྒྱས་བསྐྱངས་དང་དཔའ་བོའི་ཞབས། །
ཞི་བ་ལྷ་སོགས་མཁས་རྣམས་ཕྱག་གི་ཡུལ། །
མཁའ་ལ་ཉི་ཟླ་ཟུང་གི་འོད་སྣང་བཞིན། །
ས་ལ་གསལ་བའི་འགྲེལ་བ་རྣམ་གཉིས་སོགས། ། -
གྲགས་སྙན་བ་དན་སྲིད་ན་ལྷང་ངེ་བ། ། ད་
འགྲེལ་མཛད་ཟླ་བ་གྲགས་པའི་ཞབས་ལ་འདུད། །



༄༅། །མཚན་དོན།
རིགས་གསུམ་བདག་ཉིད་འཇམ་མགོན་ཙོང་ཁ་བ། །
རིགས་པའི་དབང་ཕྱུག་རྒྱལ་ཚབ་ཐམས་ཅད་མཁྱེན། །
རིགས་སྨྲ་མཁས་པའི་གཙུག་རྒྱན་དགེ་ལེགས་དཔལ། །
རྣམ་གསུམ་དབྱེར་མེད་ཞབས་ཀྱི་པདྨོར་འདུད། །
འཇམ་མཉེན་གསུང་དབྱངས་ངག་གི་དཔལ་ལ་དབང་། །
ཐུབ་བསྟན་པད་ཚལ་བཞད་པའི་ཉིན་མོའི་མགོན། །
བ རྩོན་འགྲུས་མཚན་ཅན་རྡོ་རྗེ་འཛིན་པའི་ཞབས། །
གུས་པས་བསྟེན་ནོ་བྱང་ཆུབ་བར་དུ་སྐྱོངས། །
།
འགྲོ་རྣམས་སྲིད་པའི་རྒྱ་མཚོ་ཆེན་པོ་ལས། ། :ས་པ
སྒྲོལ་བའི་ཁུར་ཆེན་ཁུར་གྱིས་མི་ངལ་བ། ། ཁ་ན་
བཀའ་དྲིན་མཚུངས་མེད་མཚུངས་བྲལ་རྒྱལ་བའི་ཟླ། །
ཆོས་ཀྱི་ཉི་མའི་ཞབས་རྡུལ་སྤྱི་བོའི་རྒྱན། ། ་་།
་
བཀའ་པོཏ་གཞུང་ལུགས་གངས་ཀྱི་རི། ། དག་གཞུང
རྣམ་དཔྱོད་དྲོད་ཀྱིས་བཞུས་པའི་རྒྱུན། །ག་ང་ད་ན
བདག་བློའི་བསོད་ནམས་ཞིང་ས་རུ། །འོ་མས་ཁང་
འདྲེན་མཁས་ཡོངས་འཛིན་ཚོགས་རྣམས་རྒྱལ། །



བདག་བློ་དབུ་མའི་གཞུང་ལ་གོམས་ཕྱིར་དུ། །
འཇམ་མགོན་བླ་མའི་གསུང་གི་རྗེས་འབྲངས་ནས། །
མཐའ་བྲལ་དབུ་མའི་གཞུང་ལུགས་རྒྱ་མཚོ་ལས། །
སྐྲ་རྩེས་བླངས་པའི་ཆུ་ཐིགས་ཙམ་ཞིག་སྤེལ། །
ལྟ་བ་
༡༡ ། བས་བ ་ ་
མཚན་དོན། །
དེ་ལ་འདིར་ཟབ་རྒྱས་གཉིས་ཚོགས་བརྗོད་བྱའི་གཙོ་བོར་བྱེད་པའི་དབུ་མ་ལ་
འཇུག་པའི་བསྟན་བཅོས་འཆད་པ་ལ་བཞི། མཚན་གྱི་དོན། འགྱུར་གྱི་ཕྱག གཞུང་
གི་དོན། མཇུག་གི་དོན་ནོ། དང་བོ། མཚན་དོན་ནི། རྒྱ་གར་ཞེས་པ་ནི། མཉན་
ཡོད་གནས་བཅས་ཙམ་པ་ཀ །ཝ་ར་ཎཱ་སི་ཡངས་པ་ཅན། །རྒྱལ་བོའི་ཁབ་ནི་དྲུག་པ་
སྟེ། །འདི་དག་གྲོང་ཁྱེར་ཆེན་པོར་ཤེས། །ཞེས་པ་ལྟར་གྲོང་ཁྱེར་ཆེན་པོ་དྲུག་ཡོད་
པའི་ཕྱོགས་ལ་རྒྱ་གར་ཞེས་རྒྱུ་མཚན་མེད་པར་བཏགས་པས་འདོད་རྒྱལ་གྱི་བརྡ་ཡིན་
ལ། ཡུལ་དེ་ན་སཾ་སྐྲྀ་ཏ་ལྷའི་སྐད་དང་། པྲ་ཀྲྀ་ཏ་ཡུལ་མི་རང་བཞིན་པའི་སྐད་དང་།
ཨཝ་ཤྲཱིཤ་ཟུར་ཆག་གི་སྐད་དང་། བི་ཤཱ་ཙིཤ་ཟའི་སྐད་དེ་བཞི་ཡོད་པའི་དང་བོ་ལེགས་
སྦྱར་གྱི་སྐད་དུ་བསྟན་བཅོས་འདིའི་མཚན་ལ། མ་རྒྱ་ མ་ ཀ་ ཨ་ བ་ཏཱ་ར་ནཱ་
མའོ། ། དེ་བོད་སྐད་དུ་བསྒྱུར་ན་དབུ་མ་ལ་འཇུག་པ་ཞེས་བྱ་བའོ། །འདིའི་སྐབས་



༄༅། །མཚན་དོན། །
སུ་སྦྱོར་བ་དང། མཐའ་དཔྱད་པ་གཉིས། དང་བོ་ནི། ཤེས་བྱ་ཆོས་ཅན། སྐབས་
འདིའི་འཇུག་བྱའི་དབུ་མ་ཡོད་དེ། དབུ་མ་རྩ་བ་ཤེས་རབ་དེ་ཡིན་པའི་ཕྱིར། །
མཐའ་དཔྱད་པ་ལ། དགག་བཞག་སྤོང་གསུམ། དང་བོ་ལ། ཁ་ ཅིག
འདིའི་འཇུག་བྱའི་དབུ་མ་དབུ་མ་ཡིན་ཟེར་བ་མི་འཐད་པར་ཐལ། དེ་རྩ་བ་ཤེས་རབ་
ཁོ་ན་ལ་བྱེད་པའི་ཕྱིར། རྣམ་བཤད་ལས། དེ་ཡང་འདིའི་འགྲེལ་བར་རྩ་ཤེས་ཁུངས་
སུ་མཛད་པ་ན་དབུ་མ་ལས་ཞེས་མང་དུ་གསུངས་པ་ལྟར། རྩ་ཤེས་ལ་བྱ་ཡི་དབུ་མའི་
གཞུང་གཞན་དང་དབུ་མའི་དོན་གཞན་ལ་མི་བྱའོ། །ཞེས་གསུངས་པའི་ཕྱིར། སྤྱིར་
དབུ་མ་ཞེས་པའི་ཐ་སྙད་དབུ་མའི་གཞུང་དང༌། དེའི་གྲུབ་མཐའ་དང་། དེ་སྒྲོག་པ་
བོ་གསུམ་ལ་འཇུག་ཚུལ་གསུམ་ཡོད་པ་ལས། སྐབས་འདིར་གཞུང་ལ་འཇུག་པར་རང་
འགྲེལ་ལས་གསུངས་པའི་ཕྱིར། ཤེར་ཕྱིན་གྱི་གཞུང་རྒྱས་འབྲིང་བསྡུས་གསུམ་དང་།
རིགས་ཚོགས་གཞན་འདིའི་དབུ་མར་འདོད་པ་རྣམ་བཤད་ཀྱི་ལུང་གིས་ཁེགས་སོ། །
ཁོ་ན་རེ། རྩ་ཤེའི་རབ་བྱེད་དང་པོ་ཆོས་ཅན། རྩ་ཤེས་ཡིན་པར་ཐལ། འདིའི་འཇུག་
བྱའི་དབུ་མ་ཡིན་པའི་ཕྱིར། དེར་ཐལ། འཇུག་བྱའི་དབུ་མའི་གཞུང་ཚིག་ཡིན་པའི་
ཕྱིར་ན་མ་ཁྱབ། ཁ་ཅིག རྩ་ཤེས་ལས་བདེན་གཉིས་རྒྱས་པར་མ་བསྟན་ལ། དབུ་མ་
འཇུག་པ་འདིར་བདེན་གཉིས་རྒྱས་པར་བཤད་པའི་སྒོ་ནས་རྩ་ཤེས་ཀྱི་དོན་འགྲེལ་བ་
བསྟན་བཅོས་འདི་དེ་ལ་འཇུག་པའི་དོན་ཡིན་ཟེར་བ་མི་འཐད་པར་ཐལ། དེ་ཁོ་ན་
ཉིད་གཏན་ལ་འབེབས་པའི་རིགས་པའི་རྣམ་གྲངས་འཇུག་པ་ལས་རྩ་ཤེས་ཤིན་ཏུ་
རྒྱས་པས་བཤད་པ་དེ་ལེགས་པར་མི་མཐོང་བར་གསུངས་པའི་ཕྱིར། ཁ་ཅིག དེ་མི་
འཐད་པར་ཐལ། རྩ་ཤེས་ལས་བདེན་གཉིས་ཀྱི་གཞི་ལྡོག་རྒྱས་པར་མ་བསྟན་ཅེ་ན།
སྐྱོན་དེ་འཇུག་ཀྱང་བདེན་གཉིས་རང་ལྡོག་ལ་བསམས་ན་རྩ་ཤེས་ལས་འཇུག་པ་རྒྱས་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པས་འགྲེལ་བཤད་ལ་སྐྱོན་དེ་མི་འཇུག་ཟེར་ན། དེ་ཡང་མི་འཐད་པར་ཐལ། བདེན་
གཉིས་རང་ལྡོག་སྟོན་པ་ལའང་རྩ་འཇུག་གཉིས་ལས་རྩ་ཤེས་རྒྱས་པའི་ཕྱིར། དེར་ཐལ།
རྩ་ཤེས་ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་
བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་
བདེན་གཉིས་ཀྱི་ངོ་བོ་དང་། ཡང་རྩ་ཤེས་ལས། གང་དག་བདེན་པ་འདི་གཉིས་ཀྱི། །
རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ནི། །ཟབ་མོའི་དེ་ཉིད་
རྣམས་མི་ཤེས། །ཞེས་བདེན་གཉིས་མི་ཤེས་ན་གསུང་རབ་ཀྱི་དེ་ཉིད་མི་ཤེས་པ་དང་།
ཡང་དེ་ཉིད་ལས། ཐ་སྙད་ལ་ནི་མ་བརྟེན་པར། དམ་པའི་དོན་ནི་རྟོགས་མི་ནུས། །
དམ་པའི་དོན་ལ་མ་བརྟེན་པར། ། མྱ་ངན་འདས་པ་འཐོབ་མི་འགྱུར། །ཞེས་
བདེན་གཉིས་བསྟན་པའི་དགོས་པ་དང་། ཡང་དེ་ཉིད་ལས། སྟོང་བ་ཉིད་ལ་ལྟ་ཉེས་
ན། །ཤེས་རབ་ཆུང་རྣམས་འཕུང་བར་བྱེད། །ཇི་ལྟར་སྦྲུལ་ལ་བཟུང་ཉེས་དང་། །
རིག་སྔགས་ཉེས་པར་བསྒྲུབ་པ་བཞིན། །ཞེས་བདེན་གཉིས་ལ་ལོག་པར་བཟུང་བའི་
ཉེས་དམིགས་དང་། ཡང་དེ་ཉིད་ལས། དེ་ཕྱིར་ཞན་པས་ཆོས་འདི་ནི། །གཏིང་
རྟོགས་དཀའ་བར་མཁྱེན་གྱུར་ནས། །ཐུབ་པའི་ཐུགས་ནི་ཆོས་བསྟན་ལས། །རབ་
ཏུ་ལོག་པར་གྱུར་པ་ཡིན། །ཞེས་བདེན་གཉིས་རྟོགས་དཀའ་བས་དང་བོར་མ་བསྟན་
པའི་ཚུལ་ལྔ་གསུངས་པ་གང་ཞིག འདིར་དེ་ལྟར་མ་བཤད་པའི་ཕྱིར། ཁ་ཅིག རྩ་
ཤེས་ལས། རྒྱ་ཆེ་བའི་རིམ་པ་མ་བསྟན་ཟེར་བ་མི་འཐད་པར་ཐལ། དེ་ལས་ཐ་སྙད་
འཇོག་ཚུལ། བདེན་བཞི། ཞུགས་གནས་དཀོན་མཆོག་གསུམ་སོགས་རྒྱས་པར་
དངོས་སུ་བསྟན་པར་རིན་ཆེན་ཕྲེང་བའི་དར་ཊཱིཀ་ལས་གསུངས་པའི་ཕྱིར། འོན་ཀྱང་
རྒྱ་ཆེ་བའི་ལམ་གྱི་རིམ་པ་དངོས་བསྟན་བསྟན་བྱའི་གཙོ་བོར་བྱས་ནས་མི་སྟོན་པ་རྣམ་



ཚན་དོན།
བཤད་ལྟར་རོ། ། ལ་
རང་ལུགས་ལ། ཤེས་བྱ་ཆོས་ཅན། བསྟན་བཅོས་འདི་དབུ་མ་རྩ་བ་ཤེས་རབ་
ལ་འཇུག་ཚུལ་ཡོད་དེ། ཟབ་རྒྱས་གཉིས་ཀྱི་སྒོ་ནས་འཇུག་པའི་ཕྱིར། དང་བོ། ཟབ་
པའི་སྒོ་ནས་འཇུག་ཚུལ་ཡོད་དེ། ཆོས་ཐམས་ཅད་རང་ངོས་ནས་མ་གྲུབ་པའི་རྒྱུ་
མཚན་གྱིས་རང་རྒྱུད་མི་བཞེད་པ་དང་། བདེན་འཛིན་ཉོན་སྒྲིབ་ཏུ་འདོད་པ་སོགས་
ཟབ་དོན་རང་རྒྱུད་པ་སོགས་དང་ཐུན་མོང་མ་ཡིན་པར་བཤད་པའི་སྒོ་ནས་རྩ་ཤེས་ཀྱི་
དགོངས་དོན་གཏན་ལ་ཕབ་པ་དེ་ཡིན་པའི་ཕྱིར། གཉིས་པ། རྒྱ་ཆེ་བའི་སྒོ་ནས་
འཇུག་ཚུལ་ཡོད་དེ། རྩ་ཤེས་ལས་བཤད་པའི་ལམ་གྱི་རིམ་པ་དེ་ལ་སོ་སྐྱེའི་སའི་ཆོས་
གསུམ་དང་། འཕགས་པ་སློབ་པའི་ས་བཅུ། འབྲས་བུའི་ས་རྣམས་ཀྱིས་ཁ་བསྐང་སྟེ་
རྩ་ཤེས་ཀྱི་དགོངས་དོན་གཏན་ལ་ཕབ་པ་དེ་ཡིན་པའི་ཕྱིར།
རྩོད་སྤོང་ལ། ཁོ་ན་རེ། རྩ་བ་ཤེས་རབ་ཆོས་ཅན། དབུ་མ་ཡིན་པར་ཐལ།
དབུ་མ་ལ་འཇུག་པ་ཞེས་པའི་འཇུག་བྱའི་དབུ་མ་ཡིན་པའི་ཕྱིར་ན་འགལ་ཁྱབ།
འདོད་མི་ནུས་ཏེ། སྟོང་ཉིད་མ་ཡིན་པའི་ཕྱིར། ཁོ་ན་རེ། དེ་ཆོས་ཅན། དབུ་མ་
ཡིན་པར་ཐལ། གཞི་ལམ་འབྲས་བུའི་དབུ་མ་གསུམ་གང་རུང་ཡིན་པའི་ཕྱིར་ན་མ་
ཁྱབ། རྟགས་གྲུབ་སྟེ། གཞི་གྲུབ་པའི་ཕྱིར། ཁོ་ན་རེ། རྩ་བ་ཤེས་རབ་ཆོས་ཅན།།
དབུ་མ་ཡིན་པར་ཐལ། གཞུང་ལམ་འབྲས་བུའི་དབུ་མ་གསུམ་པོ་གང་རུང་ཡིན་པའི་
ཕྱིར་ན་ཡང་མ་ཁྱབ། རྟགས་གྲུབ་སྟེ། གཞུང་དབུ་མ་ཡིན་པའི་ཕྱིར། ཡང་ཁོ་ན་རེ།
རྣམ་མཁྱེན་ཆོས་ཅན། གཞི་དབུ་མ་མ་ཡིན་པར་ཐལ། འབྲས་བུའི་དབུ་མ་ཡིན་པའི་
ཕྱིར་ན་མ་ཁྱབ། ཁོ་ན་རེ། རྩ་ཤེས་རྩོམ་དུས་སུ་སེམས་ཙམ་པའི་ཤིང་རྟའི་སྲོལ་བྱུང་
བར་ཐལ། དེ་དུས་སེམས་ཙམ་པ་ཡོད་པའི་ཕྱིར་ན་མ་ཁྱབ་སྟེ། སྟོན་པ་ཞལ་བཞུགས་



དུས་ནས་གྲུབ་མཐའ་སྨྲ་བ་བཞི་ཡོད་པར་གསུངས་པའི་ཕྱིར། བྱས་པ་ལ་ཁོ་ན་རེ། དེ་
མི་འཐད་པར་ཐལ། རྩ་ཤེས་རྩོམ་དུས་སུ་སེམས་ཙམ་པ་འཕགས་ཡུལ་དུ་མ་བྱུང་བར་
གསུངས་པའི་ཕྱིར་ན་མ་ཁྱབ་སྟེ། དེའི་གྲུབ་མཐའ་ལ་དེ་དུས་བཤད་སྲོལ་ཆེན་པོ་མ་
བྱུང་བས་དེའི་འདོད་ཚུལ་ཐུན་མོང་མ་ཡིན་པ་རྣམས་རྩ་ཤེས་ལས་རྒྱས་པར་མ་བཀག་
པའི་དོན་ཡིན་པའི་ཕྱིར། དེ་
་
འགྱུར་ཕྱག
: 1:|:
་
།
གཉིས་པ། འགྱུར་ཕྱག་ནི། འཇམ་དཔལ་ གཞོན་ནུར་གྱུར་པ་ལ་
ཕྱག་འཚལ་ལོ། །ཞེས་བྱུང་། དོན་ནི། སྒྲིབ་གཉིས་ཀྱི་རྩུབ་རེག་དང་བྲལ་བའི་
འཇམ་པའི་དཔལ་ཕུན་སུམ་ཚོགས་པ་དང་ལྡན་ཞིང་། གཞོན་ནུ་ལོ་བཅུ་དྲུག་ལོན་པའི་
ན་ཚོད་ཅན་གྱི་སྐུར་བསྟན་པའི་འཇམ་པའི་དབྱངས་ལ་ཕྱག་འཚལ་ལོ་ཞེས་པའོ། །
བསྟན་བཅོས་འདི་བསྒྱུར་པའི་ཐོག་མར་འཕགས་པ་འཇམ་དཔལ་ལ་ཕྱག་འཚལ་བ་ལ་
ཆོས་ཅན། དགོས་པ་ཡོད་དེ། བསྟན་བཅོས་འདི་མངོན་པའི་སྡེ་སྣོད་དུ་ཤེས་པའི་ཆེད་
ཡིན་པའི་ཕྱིར། ད་
འདིའི་མཐའ་དཔྱད་པ་ལ་གསུམ། དང་བོ་ལ་ཁ་ཅིག་ན་རེ། མངོན་པའི་སྡེ་
སྣོད་དང་མདོ་སྡེའི་སྡེ་སྣོད་གཉིས་འགལ་ཟེར་ན། དེ་མི་འཐད་པར་ཐལ། རྒྱས་
འབྲིང་བསྡུས་གསུམ་དེ་གཉིས་ཀ་ཡིན་པའི་ཕྱིར། ཡང་མངོན་པ་བཀས་བཀོད་རྒྱུད་



འཛིནགོང་འོག་གཉིས་མངོན་པའི་སྡེ་སྣོད་མིན་ཟེར་བ་དང་། མངོན་པའི་སྡེ་སྣོད་རྣམ་
དག་མིན་ཟེར་བ་གཉིས་མི་འཐད་པར་ཐལ། དེ་གཉིས་ཐུན་མོང་གི་མངོན་པའི་སྡེ་སྣོད་
ཡིན་ཞིང་། སྒྲ་ཇི་བཞིན་པ་མ་ཡིན་པས་རྣམ་དག་མ་ཡིན་པར་མི་འགྱུར་བའི་ཕྱིར། ད་
རང་ལུགས་ལ། མདོ་སྡེའི་སྡེ་སྣོད་དང་། མངོན་པའི་སྡེ་སྣོད་གཉིས་མི་འགལ་
བར་བཤད་ཟིན་ལ། མངོན་པའི་སྡེ་སྣོད་ལ་དབྱེ་ན་གཉིས་ཡོད་དེ། ཀུན་རྫོབ་པའི་
མངོན་པའི་སྡེ་སྣོད་དང་དོན་དམ་པའི་མངོན་པའི་སྡེ་སྣོད་གཉིས་ཡོད་ པའི་ ཕྱིར།
མངོན་པ་གོང་འོག་གཉིས་དང་བོ་དང་། ཤེར་མདོ་གཉིས་པའི་མཚན་གཞི་ཡིན་ནོ། །
སྡེ་སྣོད་གསུམ་གྱི་མཚན་ཉིད་སོགས་གཞན་དུ་བཤད་ཟིན་པས་མ་བྲིས་སོ། ། ན་
རྩོད་སྤོང་ལ། ཁོ་ན་རེ། རྩ་འཇུག་གཉིས་ཆོས་ཅན། ལྷག་པ་ཤེས་རབ་ཀྱི་
བསླབ་པ་གཙོ་བོར་དངོས་སུ་སྟོན་པར་ཐལ། དེ་གཙོ་བོར་སྟོན་པའི་ཕྱིར་ན་མ་ཁྱབ།
གསུམ་པ། གཞུང་གི་དོན་ལ་བཞི། བསྟན་བཅོས་རྩོམ་པ་ལ་འཇུག་པའི་ཡན་ལག་
མཆོད་པར་བརྗོད་པ། བརྩམ་པའི་བསྟན་བཅོས་ཀྱི་ལུས་དངོས། བསྟན་བཅོས་ཇི་
ལྟར་བརྩམས་པའི་ཚུལ། བསྟན་བཅོས་བརྩམས་པའི་དགེ་བ་བསྔོ་བའོ། །
མཆད་བརྗོད། ་་་་་
: 1
དང་བོ་ལ་གཉིས། སྙིང་རྗེ་ཆེན་པོ་ལ་སོ་སོར་མ་ཕྱེ་བར་བསྟོད་པ་དང་། སྙིང་
རྗེ་ཆེན་པོ་ལ་སོ་སོར་ཕྱེ་སྟེ་ཕྱག་འཚལ་བའོ། །དང་བོ་ལ་གཉིས། སྙིང་རྗེ་བྱང་སེམས་



10
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཀྱི་རྒྱུའི་གཙོ་བོར་བསྟན་པ་དང་། བྱང་སེམས་ཀྱི་རྒྱུ་གཞན་གཉིས་ཀྱི་ཡང་རྩ་བར་
བསྟན་པའོ། །དང་བོ་ལ་གསུམ། ཉན་རང་གཉིས་ཐུབ་དབང་ལས་སྐྱེས་ཚུལ་དང་།
སངས་རྒྱས་རྣམས་བྱང་སེམས་ལས་འཁྲུངས་ཚུལ་དང་། བྱང་ཆུབ་སེམས་དཔའི་རྒྱུའི་
གཙོ་བོ་ གསུམ་བསྟན་པའོ། ། དང་བོ་ནི། ཉན་ ཐོས་ སངས་ རྒྱས་ འབྲིང་
རྣམས་ཐུབ་དབང་སྐྱེས། །ཞེས་བྱུང་། དོན་ནི། ཡང་དག་པའི་གདམས་ངག་
གཞན་ལས་ཉན་ནས་བསྒོམ་པའི་འབྲས་བུ་གཞན་ལ་ཐོས་པར་བྱེད་པས་ཉན་ཐོས་
དང་། སངས་རྒྱས་འབྲིང་བོའམ་དེ་ཉིད་རྟོགས་པ་འབྲིང་བོ་རང་སངས་རྒྱས་རྣམས་
ཐུབ་པའི་དབང་བོའི་གསུང་ལས་སྐྱེས་སོ། །ཞེས་པའོ། །བསྡུ་ན། ཉན་ཐོས་དང་
རང་སངས་རྒྱས་རྣམས་ཆོས་ཅན། ཐུབ་དབང་ལས་སྐྱེས་པ་ཡིན་ཏེ། ཐུབ་དབང་གི་
གསུང་ཉམས་སུ་བླངས་པ་ལས་རང་རང་གི་འབྲས་བུ་ཐོབ་པའི་ཕྱིར་རོ། །སངས་རྒྱས་
བཅོམ་ལྡན་འདས་ཆོས་ཅན། ཁྱོད་ལ་ཐུབ་དབང་ཞེས་བརྗོད་པའི་རྒྱུ་མཚན་ཡོད་དེ།
སྒོ་གསུམ་མི་མཐུན་ཕྱོགས་ལས་བསྡམས་ཤིང་། སྐུ་གསུང་ཐུགས་འཕྲིན་ལས་དང་
བཅས་པའི་དབང་ཕྱུག་ཕུན་སུམ་ཚོགས་པས་ཉན་རང་བྱང་སེམས་སོགས་ལ་བཀས་
མངའ་བསྒྱུར་པའི་ཕྱིར། ཐེག་པ་ཆུང་ངུའི་གང་ཟག་ཆོས་ཅན། ཁྱོད་ལ་ཉན་ཐོས་
ཞེས་བརྗོད་པའི་རྒྱུ་མཚན་ཡོད་དེ། ཡང་དག་པའི་གདམས་ངག་གཞན་ལ་ཉན་ནས་
འབྲས་བུ་དགྲ་བཅོམ་ཐོབ་པའི་ཚེ་འདི་ལྟར་བྱ་བ་བྱས་སོ་འདི་ལས་སྲིད་པ་གཞན་མི་
ཤེས་སོ་ཞེས་གཞན་ལ་ཐོས་པར་བྱེད་པས་ན་དེ་ལྟར་བརྗོད་པའི་ཕྱིར། དེ་ཆོས་ཅན།
ཁྱོད་ལ་ཐོས་སྒྲོག་ཅེས་བརྗོད་པའི་རྒྱུ་མཚན་ཡོད་དེ། འབྲས་བུའི་མཆོག་སངས་རྒྱས་
དང་དེར་བགྲོད་པའི་ལམ་སངས་རྒྱས་ལས་ཐོས་ནས་རང་གི་ཉམས་སུ་མི་ལེན་པར་
གཞན་ལ་སྒྲོག་པས་ན་དེ་ལྟར་བརྗོད་པའི་ཕྱིར། ཐེག་པ་འབྲིང་གི་གང་ཟག་ཆོས་ཅན།



༄༅། །མཆོད་བརྗོད།
ཁྱོད་ལ་རང་སངས་རྒྱས་ཏེ་དེ་ཉིད་རྟོགས་འབྲིང་ཞེས་བརྗོད་པའི་རྒྱུ་མཚན་ཡོད་དེ།
དེ་ཁོ་ན་ཉིད་ཁོང་དུ་ཆུད་པས་ན་སངས་རྒྱས་ཏེ་དེ་ཉིད་རྟོགས་པ་དང་། ཉན་ཐོས་
ལས་ལྷག་སངས་རྒྱས་ལས་དམན་པས་ན་དེ་ལྟར་བརྗོད་པའི་ཕྱིར། :: ཉེ་
མཐའ་དཔྱད་པ་ལ། ཁ་ཅིག་ན་རེ། པད་དཀར་ལས། མགོན་པོ་དེ་རིང་
བདག་ཅག་ཉན་ཐོས་གྱུར། །བྱང་ཆུབ་དམ་པ་ཡང་དག་བསྒྲགས་པར་བགྱི། །བྱང་
ཆུབ་པ་ཡི་སྒྲ་ཡང་རབ་ཏུ་བརྗོད། །ཅེས་པའི་བྱང་ཆུབ་སྔ་མ་རྫོགས་པའི་བྱང་ཆུབ་
དང་། ཕྱི་མ་ཉན་ཐོས་ཀྱི་བྱང་ཆུབ་ལ་འདོད་པ་མི་འཐད་པར་ཐལ། དང་བོ་ཐེག་ཆེན་
གྱི་བྱང་ཆུབ་དང་། གཉིས་པ་དེར་བགྲོད་པའི་ལམ་ལ་བྱེད་པ་འགྲེལ་བའི་དགོངས་པ་
ཡིན་པའི་ཕྱིར། ཁ་ཅིག ཉན་ཐོས་ཡིན་ན། ཁྱོད་ལ་ཉན་ཐོས་ཀྱི་སྒྲ་བཤད་དུ་ཡོད་
པས་ཁྱབ་ཟེར་ན། གཟུགས་མེད་ཉན་ཐོས་ཀྱིས་མ་ངེས་ཏེ། གཟུགས་མེད་ན་ཉན་
བཤད་མེད་པའི་ཕྱིར། རང་རྒྱལ་ལ་སྟོང་ཉིད་མ་རྟོགས་པ་ཡོད་པས་དེ་ལ་ཡང་དེ་ཉིད་
རྟོགས་འབྲིང་གིས་མ་ཁྱབ་བོ། །ཁ་ཅིག རང་རྒྱལ་ཉན་ཐོས་ལས་ལྷག་པའི་རྒྱུ་མཚན་
གཟུང་འཛིན་རྫས་གཞན་དུ་འཛིན་པའི་རྟོག་པ་སྤང་བྱར་བྱེད་པས་ཡིན་ཟེར་བ་མི་
འཐད་པར་ཐལ། སྐབས་འདིར་ཐེག་གསུམ་འཕགས་པས་སྟོང་ཉིད་བསྒོམ་བྱའི་གཙོ་
བོར་བྱེད་པའི་ཕྱིར། ཁོ་ན་རེ། ཐུབ་དབང་གིས་རྟེན་འབྲེལ་ཟབ་མོའི་ཆོས་བསྟན་པ་ཐེག་
དམན་རིགས་ཅན་གཉིས་ཀྱིས་ཉམས་སུ་བླངས་པ་ལས་རང་རང་གི་འདོད་པ་རྫོགས་པར་
བཤད་པ་མི་འཐད་པར་ཐལ། སངས་རྒྱས་ལས་ཆོས་ཐོས་པའི་ཚེ་དེ་ལ་རང་གི་བྱང་ཆུབ་
ཐོབ་པའི་ཉན་ཐོས་ཡོད་ཀྱང་རང་རྒྱལ་མི་སྲིད་པའི་ཕྱིར་ཞེས་པའི་ལན་དུ་རང་རྒྱལ་གྱིས་
སངས་རྒྱས་ལས་ཆོས་ཐོས་པའི་ཚེ་དེ་ལ་རང་གི་མྱང་འདས་ཐོབ་པ་མི་སྲིད་ཀྱང་ཚེ་རབས་
གཞན་དུ་རང་རྒྱལ་གྱི་མྱང་འདས་ངེས་པར་ཐོབ་པའི་ཕྱིར། མྱོང་ངེས་ཀྱི་ལས་བསགས་



12
པའི་གང་ཟག་དེས་ཚེ་དེ་ལ་ལས་ཀྱི་འབྲས་བུ་མ་མྱོང་ཡང་
། ཚེ་རབས་གཞན་དུ་མྱོང་དགོས་
པ་བཞིན་ཡིན་ཞེས་པ་རང་ལུགས་ཀྱི་ལན་ཡིན་པས་སྐབས་འདིར་གཙོ་བོར་དོགས་པ་
གཅོད་པའི་ཡུལ་རང་རྒྱལ་ཁོ་ན་ཡིན་པའི་ཕྱིར། རང་རྒྱལ་ཁ་ཅིག་སྲིད་པ་ཐ་མའི་ཚེ་སློབ་
དཔོན་དང་འཕྲད་ན་ཉན་ཐོས་ཀྱི་ཐར་བ་ཐོབ་པ་ཡོད་ལ། དེ་བཞིན་དུ་ཉན་ཐོས་ཁ་ཅིག་
སྲིད་པ་ཐ་མའི་ཚེ་སློབ་དཔོན་དང་མ་འཕྲད་ན་རང་རྒྱལ་དགྲ་བཅོམ་ཐོབ་པ་ཡོད་དོ། །ཉན་
རང་གཉིས་ལ་ཚོགས་གཉིས་རྗེས་མཐུན་པ་ཙམ་ལས་ཚོགས་མཚན་ཉིད་པ་མེད་པས་
མཚན་དཔེ་སོགས་མེད་ལ། རང་རྒྱལ་གྱི་རྒྱུད་ལ་ཚོགས་གཉིས་མེད་ཀྱང་རང་རྒྱལ་གྱི་རྒྱུད་
ཀྱི་ཚོགས་གཉིས་ཡོད་དེ། དེས་བསྐལ་བ་བརྒྱར་ཚོགས་བསགས་པ་ཡོད་པའི་ཕྱིར། འོད་
སྲུངས་དང་ཤཱ་རིའི་བུ་གཙོ་ཆེ་བའི་དབང་གིས་ཉན་ཐོས་སུ་འདོད་དགོས་ལ་སྤྱིར་དེ་དག་ལ་
བྱང་སེམས་ཀྱང་ཡོད་པར་འདོད་དགོས་སོ། །ཉན་རང་དགྲ་བཅོམ་པ་ཐེག་ཆེན་གྱི་ལམ་དུ་
ཞུགས་ཚེ་གཞན་དོན་དུ་འཁོར་བསྒྱུར་དུ་སྐྱེས་ནས་སྲས་སྟོང་སོགས་བསྐྲུན་པ་ཡོད་དེ། དེ་
ལ་ཉོན་མོངས་མེད་ཀྱང་ཉོན་མོངས་ཆེ་བ་ལྟར་སྤྲུལ་ནས་སེམས་ཅན་གྱི་དོན་མཛད་པར་
གསུངས་པའི་ཕྱིར།
། བདག་ཡིད་
སངས་རྒྱས་བྱང་སེམས་ལས་འཁྲུངས་ཚུལ། །
1:|: གཉིས་པ། སངས་རྒྱས་རྣམས་བྱང་སེམས་ལས་འཁྲུངས་ཚུལ་འཆད་པར།
སངས་རྒྱས་བྱང་ཆུབ་སེམས་དཔའ་ ལས་འཁྲུངས་ ཤིང་། །ཞེས་བྱུང་།



1:
༄༅། །སངས་རྒྱས་བྱུང་སེམས་ལས་འཁྲུངས་ཚུལ།
13
དོན་ནི། རྫོགས་པའི་སངས་རྒྱས་རྣམས་ནི་བྱང་ཆུབ་སེམས་དཔའ་ལས་འཁྲུངས་པ་
ཡིན་ནོ། །ཞེས་པའོ། །སྦྱོར་བར་བྱས་ན། ཡང་དག་པར་རྫོགས་པའི་སངས་རྒྱས་
རྣམས་ཆོས་ཅན། བྱང་ཆུབ་སེམས་དཔའ་ལས་འཁྲུངས་པ་ཡིན་ཏེ། རང་དང་རྒྱུད་
གཅིག་པའི་བྱང་སེམས་ཀྱིས་ཉེར་ལེན་དང་། རྒྱུད་ཐ་དད་པའི་བྱང་སེམས་གཞན་
གྱིས་ལྷན་ཅིག་བྱེད་རྐྱེན་བྱས་པ་ལས་འཁྲུངས་པའི་ཕྱིར། འདི་ལ་རྩོད་པ་དང་ལན་
གཉིས། དང་བོ་ནི་ཁོ་ན་རེ། སངས་རྒྱས་རྣམས་བྱང་སེམས་ལས་འཁྲུངས་པ་མི་
འཐད་པར་ཐལ། བྱང་སེམས་རྣམས་སངས་རྒྱས་ལས་འཁྲུངས་པས་དེ་རྣམས་ལ་རྒྱལ་
བའི་སྲས་ཞེས་བརྗོད་པའི་ཕྱིར། དེ་ཡང་ཡིན་ཏེ། ཕ་ལས་བུ་སྐྱེ་རིགས་ལ་བུ་ལས་ཕ་
སྐྱེ་མི་རིགས་པ་བཞིན་ཡིན་པའི་ཕྱིར། གཉིས་པ་ལན་ནི། སྤྱིར་རྒྱལ་བའི་སྲས་ལ་དེའི་
གསུང་ལས་འཁྲུངས་པའི་ཆ་ནས་བཞག་པ་གཅིག་དང་། སྤྱོད་འཇུག་ལྟར་ཕའི་ས་
བོན་དང་མཚུངས་པའི་ཐབས་ཀྱི་སྒོ་ནས་སྲས་སུ་བཞག་པ་གཅིག་དང་། ཤེས་རབ་
ཁྱད་པར་ཅན་གྱི་སྒོ་ནས་སྲས་སུ་བཞག་པ་གཅིག་དང་གསུམ་ཡོད་པ་ལས་གསུང་ལས་
སྐྱེས་པའི་སྒོ་ནས་སྲས་སུ་བཞག་ཆོག་པ་བདེན་མོད་ཀྱི་ཁོ་བོས་ཐེག་པ་གསུམ་གྱི་མི་སློབ་
པ་ཐམས་ཅད་ཀྱི་རྒྱུའི་རྩ་བ་སྙིང་རྗེ་ལ་ཐུག་པར་བསྒྲུབ་པའི་ཆེད་ཡིན་པས་སྐྱོན་མེད་ལ།
སངས་རྒྱས་བྱང་སེམས་ལས་འཁྲུངས་ཚུལ་འཆད་པར་འགྱུར་བ་ལྟར་ཡིན་པའི་ཕྱིར་ཏེ།
སངས་རྒྱས་བཅོམ་ལྡན་འདས་རྣམས་རང་དང་རྒྱུད་གཅིག་པའི་བྱང་སེམས་རྣམས་
ཀྱིས་ཉེར་ལེན་དང་། རྒྱུད་ཐ་དད་པའི་བྱང་སེམས་རྣམས་ཀྱིས་ལྷན་ཅིག་བྱེད་རྐྱེན་
བྱས་པ་ལས་འཁྲུངས་པའི་ཕྱིར། སྐབས་འདིར་སངས་རྒྱས་ཀྱི་བསྔགས་པ་གཙོ་བོར་
མི་བརྗོད་པར་བྱང་སེམས་ལ་ བརྗོད་པའི་རྒྱུ་མཚན་ཡོད་དེ། བྱང་སེམས་རྣམས་
རྫོགས་པའི་སངས་རྒྱས་ཀྱི་རྒྱུ་གཅེས་པ་ཡིན་པ་དང་། བྱང་སེམས་ལ་བསྟོད་པས་



14
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སངས་རྒྱས་ལ་བསྟོད་པར་དོན་གྱིས་འགྲོ་བ་དང་། སྨན་གྱི་ལྗོན་ཤིང་གཞོན་ནུ་གཅེས་
པར་བསྐྱངས་རིགས་པ་བཞིན་རྒྱལ་བའི་ལྗོན་ཤིང་གི་མྱུ་གུ་བྱང་སེམས་གཅེས་པར་
བསྐྱངས་རིགས་པ་དང་། དུས་དེར་འདུས་པའི་ཐེག་པ་གསུམ་གྱི་རིགས་ཅན་རྣམས་
ཐེག་ཆེན་ལ་སྦྱོར་བ་སྟེ། དགོས་པ་བཞིའི་ཆེད་དུ་ཡིན་པའི་ཕྱིར། དཀོན་མཆོག་
བརྩེགས་པའི་མདོ་ལས། འོད་སྲུངས་འདི་ལྟ་སྟེ། དཔེར་ན་ཟླ་བ་ཚེས་པ་ལ་ཕྱག་བྱ་
བ་ལྟར་ཉ་བ་ལ་ནི་མ་ཡིན་ནོ། །འོད་སྲུངས་དེ་བཞིན་དུ་གང་དག་ང་ལ་རབ་ཏུ་དད་པ་
དེ་དག་གིས་བྱང་ཆུབ་སེམས་དཔའ་ལ་ཕྱག་བྱ་ཡི། དེ་བཞིན་གཤེགས་པ་རྣམས་ལ་ནི་
དེ་ལྟ་མ་ཡིན་ནོ་དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་ལས་ནི་དེ་བཞིན་གཤེགས་
པ་རྣམས་འབྱུང་ངོ༌། །ཞེས་གསུངས་པའི་ཕྱིར། :
མཐའ་དཔྱད་པ་ལ། ཁ་ཅིག་ན་རེ། བྱང་སེམས་ཆོས་ཅན། རྒྱལ་བ་ལས་
འཁྲུངས་པར་ཐལ། རང་རྒྱུ་རྒྱལ་བ་ལས་འཁྲུངས་པའི་ཕྱིར་ན་མ་ཁྱབ། འོ་ན་ཁྱོད་
རང་ལ་རྒྱལ་བ་ཆོས་ཅན། རྒྱལ་བ་ལས་འཁྲུངས་པར་ཐལ། རང་རྒྱུ་རྒྱལ་བ་ལས་
འཁྲུངས་པའི་ཕྱིར། ཁྱབ་པ་འགྲིག རྒྱལ་སྲས་དང་རྒྱལ་བའི་སྲས་གཉིས་ལ་མི་འདྲ་
བའི་ཁྱད་པར་འབྱེད་པ་ཡང་མི་འཐད་པར་སེམས་སོ། །ཁ་ཅིག ཤཱ་རིའི་བུ་ཆོས་ཅན།
རྒྱལ་སྲས་ཡིན་པར་ཐལ། བདག་ཅག་གི་སྟོན་པའི་གསུང་ལས་སྐྱེས་པའི་ཕྱིར་ན་མ་
ཁྱབ་སྟེ། རྒྱལ་བའི་སྲས་སེམས་བསྐྱེད་ཀྱི་སྒོ་ནས་འཇོག་པའི་ཕྱིར། གཞན་ཡང་།
བྱང་སེམས་ཡིན་ན་རྒྱལ་བ་དང་རྒྱུད་གཅིག་ཡིན་པས་ཁྱབ་པ་མ་ངེས་སོ། །
་་་་་ ལན། ༡༡
ན ས་ ༡༠
བར་



བྱང་སེམས་ཀྱི་རྒྱུའི་གཙོ་བོ་གསུམ་སྟོན་པ།
གསུམ་པ། བྱང་ཆུབ་སེམས་དཔའི་རྒྱུའི་གཙོ་བོ་གསུམ་སྟོན་པར། སྙིང་
རྗེའི་སེམས་དང་གཉིས་སུ་མེད་བློ་དང་། །བྱང་ཆུབ་སེམས་ནི་རྒྱལ་
སྲས་རྣམས་ཀྱི་རྒྱུ། །ཞེས་བྱུང་། དོན་ནི། ཉན་རང་ཐུབ་དབང་དང་། ཐུབ་
དབང་བྱང་ སེམས་ལས་འཁྲུངས་ན། འོ་ན་བྱང་ སེམས་རྣམས་ནི་རྒྱུ་གང་ལས་
འཁྲུངས་ཤེ་ན། འདིར་འཆད་འགྱུར་ལྟར་སྙིང་རྗེའི་སེམས་དང་མཐའ་གཉིས་སུ་མེད་
པར་རྟོགས་པའི་བློ་ཤེས་རབ་དང་། བྱང་ཆུབ་ཀྱི་སེམས་ནི་རྒྱལ་སྲས་བྱང་ཆུབ་སེམས་
དཔའ་རྣམས་ཀྱི་རྒྱུའི་གཙོ་བོ་ཡིན་ནོ། །ཞེས་པའོ། ། ་་་་་་
བར་དུ་མཐའ་ཅུང་ཟད་དཔྱད་པ་ལ། ཁ་ཅིག འདིའི་སྙིང་རྗེ་སྙིང་རྗེ་ཙམ་ལ་འདོད་
པ་མི་འཐད་པར་ཐལ། འདིའི་རྩ་བ་སྙིང་རྗེ་ནི་གང་ཕྱིར་བརྩེ་ཉིད་ཅེས་པའི་དངོས་
བསྟན་གྱི་དམིགས་པ་སེམས་ཅན་ཐམས་ཅད་ལ་དམིགས་ནས་རྣམ་པ་སེམས་ཅན་
མཐའ་དག་སྡུག་བསྔལ་ལས་སྐྱོབ་འདོད་ཀྱི་རྣམ་པ་ཅན་གྱི་སྙིང་རྗེ་ལ་བྱེད་པའི་ཕྱིར།
རང་འགྲེལ་ལས། དེ་ལ་སྙིང་རྗེ་ནི་བརྩེ་བ་སྟེ། འདི་ཉིད་དུ་འཆད་པར་འགྱུར་བའི་
རྣམ་པ་དང་རང་གི་ངོ་བོ་ཅན་ནོ། །ཞེས་དང་། རྣམ་བཤད་ལས། འཆད་པར་
འགྱུར་བའི་སྙིང་རྗེའི་སེམས་དང་ཞེས་གསུངས་པའི་ཕྱིར། ཁྱབ་སྟེ། ངོ་བོ་ཡང་ཞེ་
སྡང་མེད་པའི་དགེ་རྩ་ཁྱད་པར་ཅན་ལ་བྱེད་པ་ཡང་ལུང་དེ་དག་གིས་འགྲུབ་པའི་ཕྱིར།



16
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཁ་ཅིག འདིར་བསྟན་ཆོས་གསུམ་པོ་གང་རུང་ཡིན་ན། བྱང་སེམས་ཚོགས་ལམ་ཐོབ་
མ་ཐག་པའི་སྔོན་དུ་འགྲོ་རྒྱུའི་ཡོན་ཏན་ཡིན་པས་ཁྱབ་ཟེར་བ་མི་འཐད་པར་ཐལ། དེ་
ལ་བྱང་ཆུབ་སེམས་དཔའི་རྒྱུད་ཀྱི་སྙིང་རྗེ་ཡང་ཡོད་པའི་ ཕྱིར། རྣམ་བཤད་ལས།
ཐོག་མའི་སྙིང་རྗེ་གཙོ་བོ་ཡིན་ཡང་བྱང་ཆུབ་སེམས་དཔའི་རྒྱུད་ཀྱི་སྙིང་རྗེ་གཞན་
རྣམས་ཀྱང་ཡིན་པས་ཞེས་གསུངས་པའི་ཕྱིར་དང་། འདིར་བསྟན་སེམས་བསྐྱེད་ལ་
ཡང་བུར་ཤུན་གྱི་རོ་ལྟ་བུའི་སེམས་བསྐྱེད་ཀྱིས་མ་ཁྱབ་པའི་ཕྱིར་ཏེ། དེ་ལ་སེམས་
བསྐྱེད་མཚན་ཉིད་པ་ཡོད་པའི་ཕྱིར། རིན་ཆེན་ཕྲེང་བ་ལས། དེ་ཡི་རྩ་བ་བྱང་ཆུབ་
སེམས། །རི་དབང་རྒྱལ་བོ་ལྟར་བརྟན་དང་། ། ཞེས་པས་སེམས་བསྐྱེད་དངོས་
གནས་པ་ཡོད་པར་འགྲུབ་པའི་ཕྱིར། དེ་བཞིན་དུ། གཉིས་ལ་མི་བསྟེན་ཡེ་ཤེས་
ལགས། །ཞེས་པས་འདིར་བསྟན་གཉིས་མེད་ཀྱི་བློ་ལ་བྱང་སེམས་ཀྱི་ལམ་ཡོད་པར་
འགྲུབ་པའི་ཕྱིར། རྣམ་བཤད་ལས། གཉིས་སུ་མེད་པའི་བློ་ཞེས་པས་བྱང་སེམས་ཀྱི་
རྒྱུའི་ཤེས་རབ་ཀྱང་སྟོན་དགོས་པས་སོ། །ཞེས་གསུངས་པའི་ཕྱིར། ཁྱབ་སྟེ། བྱང་
སེམས་ལམ་གྱི་སྔོན་འགྲོའི་དེ་གཙོ་བོར་བསྟན་པར་མ་ཟད་བྱང་སེམས་སྐྱེ་འཕགས་
དུས་ཀྱི་སེམས་བསྐྱེད་དེ་ཡང་བསྟན་ཅེས་བཤད་དགོས་པ་ཀྱང་སྒྲས་ཤེས་པའི་ཕྱིར་
དང་། དམིགས་ཡུལ་གྱི་སྒོ་ནས་བཞག་པའི་སྙིང་རྗེ་གསུམ་པོ་རེ་རེ་ཟིན་བྱེད་ཀྱི་སེམས་
བསྐྱེད་དང་། སྟོང་ཉིད་རྟོགས་པའི་བྱང་སེམས་ཀྱི་ལམ་རེ་ཡོད་པའི་ཕྱིར། ཁ་ཅིག་
འདིརབསྟན་སེམས་བསྐྱེད་སེམས་བསྐྱེད་མཚན་ཉིད་པ་དང་། འདིར་བསྟན་བྱང་
སེམས་བྱང་སེམས་འཕགས་པ་ལ་འདོད་པ་མི་འཐད་པར་ཐལ། ཐོག་མར་གལ་ཆེ་
བའི་སྙིང་རྗེས་དྲངས་པའི་ཚོགས་ལམ་པའི་རྒྱུད་ཀྱི་འདིར་བསྟན་སེམས་བསྐྱེད་ཡོད་
པའི་ཕྱིར། རང་འགྲེལ་ལས། འདི་ལྟར་སྙིང་རྗེ་ཅན་གྱིས་གཞན་གྱི་སྡུག་བསྔལ་གྱི་



༄༅། །བྱང་སེམས་ཀྱི་རྒྱུའི་གཙོ་བོ་གསུམ་སྟོན་པ། །
སྡུག་བསྔལ་ཉིད་ཀྱིས་སེམས་ཅན་སྡུག་བསྔལ་བར་གྱུར་པ་མ་ལུས་པ་ཡོངས་སུ་བསྐྱབས་
པའི་ཕྱིར་གདོན་མི་ཟ་བར་བདག་གིས་འཇིག་རྟེན་འདི་མཐའ་དག་སྡུག་བསྔལ་ལས་
བཏོན་ཏེ། སངས་རྒྱས་ཉིད་ལ་ངེས་པར་སྦྱར་བར་བྱའོ་སྙམ་དུ་སེམས་སྐྱེད་པར་བྱེད་
དོ། །ཞེས་གསུངས་པའི་ཕྱིར། གཞན་ཡང་། འདིར་བསྟན་བྱང་སེམས་ལ་འཕགས་
པས་ཁྱབ་པར་ཐལ། འདོད་པའི་ཕྱིར། འདོད་མི་ནུས་ཏེ། སེམས་བསྐྱེད་མ་ཐག་པ་
ཡོད་པའི་ཕྱིར། རང་འགྲེལ་གྱི་གཞུང་འདིས་བསྟན་པའི་སེམས་བསྐྱེད་སེམས་བསྐྱེད་
མཚན་ཉིད་པར་འདོད་པ་ཡང་མི་འཐད་པར་ཐལ། དེ་ལ་བུར་ཤུན་གྱི་རོ་ལྟ་བུའི་
བཅོས་མིན་གྱི་མྱོང་བ་མ་ཐོན་པ་ཞིག་ཡོད་པའི་ཕྱིར། དེར་ཐལ། དེ་ལ་འདིར་བསྟན་
བྱང་སེམས་ཚོགས་ལམ་ཐོབ་མ་ཐག་པའི་སྔོན་དུ་འགྲོ་རྒྱུ་གཅིག་ཡོད་པའི་ཕྱིར། རྣམ་
བཤད་ལས། བྱང་སེམས་ཀྱི་སྔོན་དུ་འགྲོ་བའི་སེམས་བསྐྱེད་པ་ནི་སེམས་བསྐྱེད་སྒོམ་
པའི་སྐབས་ལ་དགོངས་ཀྱི་བསྒོམས་པ་ལ་བརྟེན་ནས་སྐྱེས་པའི་སེམས་བསྐྱེད་དངོས་
མིན་པའི་ཕྱིར་རོ། །དེ་ཡང་དཔེར་ན། བུར་ཤིང་གི་ཤུན་པའི་རོ་མྱོང་བ་དང་ཐུན་
པའི་ནང་གི་རོ་མྱོང་བ་དང་འདྲ་བར་སེམས་ཅན་ཐམས་ཅད་ཀྱི་དོན་དུ་སངས་རྒྱས་
འཐོབ་པར་བྱའོ་སྙམ་པ་ཙམ་ཞིག་ནི་ཚིག་རྗེས་འབྲངས་པའི་གོ་བ་ཙམ་ཡིན་པས་བུར་
ཤིང་གི་ཤུན་པའི་རོ་དང་འདྲ་སྟེ། དེ་ལ་སེམས་བསྐྱེད་པ་ཟེར་ཡང་སེམས་བསྐྱེད་
དངོས་མིན་ནོ། །ཞེས་གསུངས་པའི་ཕྱིར། སེམས་བསྐྱེད་ན་སེམས་བསྐྱེད་རྒྱུད་ལ་
སྐྱེས་པས་མ་ཁྱབ་ལ། སེམས་བསྐྱེད་ཡིན་ན་སྒོམ་བྱུང་ཡིན་པས་མ་ཁྱབ་པའི་ཕྱིར།
དེར་ཐལ། དེ་ལ་བསམ་བྱུང་གི་བློ་གཅིག་འཇོག་པའི་ཕྱིར། རྣམ་བཤད་ལས། བྱང་
ཆུབ་ཀྱི་སེམས་སྦྱོང་བའི་མན་ངག་བཞིན་དུ་སྦྱངས་པ་ལ་བརྟེན་ནས་ཡུལ་ལེགས་པར་
འཁུལ་ཐུབ་པའི་མྱོང་བ་ཁྱད་པར་ཅན་སྐྱེས་པ་ནི་ཤུན་པའི་ནང་གི་བུར་ཤིང་དངོས་ཀྱི་



18
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རོ་དང་འདྲ་བས་སེམས་བསྐྱེད་མཚན་ཉིད་པ་ཡིན་ཏེ་ཞེས་དང་། མདོ་ལས། ཇི་ལྟར་
ཤུན་པ་དེ་བཞིན་སྨྲ་བ་སྟེ། རོ་ལྟ་བུ་ནི་འདི་ལ་དོན་སེམས་ཡིན། །ཞེས་གསུངས་པའི་
ཕྱིར། ཁ་ཅིག འདིར་བསྟན་བྱང་སེམས་ལ་སྟོང་ཉིད་རྟོགས་པས་མ་ཁྱབ་པར་ཐལ།
བྱང་སེམས་ལ་སྟོང་ཉིད་མ་རྟོགས་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། རང་
འགྲེལ་ལས། གལ་ཏེ་གནས་བརྟན་དབྱིག་གཉེན་དང་། ཕྱོགས་ཀྱི་གླང་བོ་དང་ཆོས་
སྐྱོང་ལ་སོགས་པ་བསྟན་བཅོས་མཛད་པ་བོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་
གེ་ཙམ་མཐོང་བས་འཇིགས་ཏེ་རྟེན་ཅིང་འབྲེལ་བར་འབྱུང་བའི་དོན་ཕྱིན་ཅི་མ་ལོག་
པར་སྟོན་པ་འདི་ཡོངས་སུ་སྤངས་སམ་ཞེ་ན། དེ་སྐད་དུ་སྨྲའོ། །ཞེས་གསུངས་པའི་
ཕྱིར། འདོད་མི་ནུས་ཏེ། འཇུག་པའི་ཆེད་དུ་བྱ་བའི་གདུལ་བྱ་ལ་སྟོང་ཉིད་རྟོགས་
པས་ཁྱབ་པའི་ཕྱིར། དེར་ཐལ། འཇུག་པའི་བཤད་པ་ལྟར་ལམ་ཉམས་སུ་ལེན་པ་ལ་
སྟོང་ཉིད་རྟོགས་དགོས་པའི་ཕྱིར། ཁ་ཅིག གཉིས་སུ་མེད་བློ་དང་ཞེས་པའི་གཉིས་
མེད་ཀྱི་བློ་གཟུང་འཛིན་གཉིས་མེད་ཀྱི་བློ་ལ་བྱེད་པ་མི་འཐད་པར་ཐལ། དེ་སྟོང་ཉིད་
རྟོགས་པའི་ཤེས་རབ་ལ་བྱེད་པའི་ཕྱིར། རང་འགྲེལ་ལས། གཉིས་སུ་མེད་པའི་བློ་ནི་
དངོས་པོ་དང་དངོས་པོ་མེད་པ་ལ་སོགས་པའི་མཐའ་གཉིས་དང་བྲལ་བའི་ཤེས་རབ་
བོ། །ཞེས་གསུངས་པའི་ཕྱིར། ཁྱབ་སྟེ། མཐའ་གཉིས་ནི་བདེན་པར་གྲུབ་པའི་རྟག་
མཐའ་དང། གཏན་ནས་མེད་པའི་ཆད་མཐའ་ལ་བྱེད་པས་གཉིས་མེད་ཀྱི་བློ་ནི་
མཐའ་དེ་གཉིས་དང་བྲལ་བའི་སྟོང་ཉིད་རྟོགས་པའི་ཤེས་རབ་ཡིན་པའི་ཕྱིར། རྣམ་
བཤད་ལས། གཉིས་སུ་མེད་པའི་བློ་ནི་གཟུང་འཛིན་གཉིས་སུ་སྣང་བ་མེད་པ་མིན་གྱི་
འགྲེལ་བར་མཐའ་གཉིས་དང་བྲལ་བའི་ཤེས་རབ་ལ་བཤད་ལ། ཞེས་གསུངས་པའི་
ཕྱིར། ཁ་ཅིག འདིར་བསྟན་ཆོས་གསུམ་ལ་བྱང་སེམས་རྒྱུད་ཀྱི་སྙིང་རྗེ་དང་། དོན་



19
༄༅། །བྱང་སེམས་ཀྱི་རྒྱུའི་གཙོ་བོ་གསུམ་སྟོན་པ། །
དམ་སེམས་བསྐྱེད་དང་། རགས་པ་བརྡ་ལས་བྱུང་བའི་སེམས་བསྐྱེད་གསུམ་རིམ་
བཞིན་འཇོག་པ་མི་འཐད་པར་ཐལ། འདིར་བསྟན་ཆོས་གསུམ་ལ་ཐེག་ཆེན་གྱི་ལམ་
དུ་ཞུགས་མ་ཐག་པའི་སྔོན་དུ་འགྲོ་རྒྱུ་རེ་ཡོད་པའི་ཕྱིར། རང་འགྲེལ་ལས། ཡང་དག་
པར་རྫོགས་པའི་སངས་རྒྱས་དང་བྱང་ཆུབ་སེམས་དཔའ་རྣམས་པས་ཀྱང་ཐོག་མར་
བཅོམ་ལྡན་འདས་མ་སྙིང་རྗེ་ཆེན་པོ་སངས་རྒྱས་ཉིད་ཀྱི་རྒྱུ་ཕུན་སུམ་ཚོགས་པ་དང་བོ་
དང་། སེམས་ཅན་འཁོར་བའི་བཙོན་རར་བསྡམས་པ་སྐྱབས་མེད་པ་དཔག་ཏུ་མེད་
པ་མ་ལུས་པ་ཡོངས་སུ་སྐྱོབ་པའི་མཚན་ཉིད་ཅན་ལ་བསྟོད་པར་འོས་པ་ཉིད་དུ་བསྟན་
པའི་ཕྱིར། ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །ཞེས་པ་ནས།
བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་བྱ་བ་ལ་སོགས་པའི་ཚིགས་སུ་
བཅད་པ་གཉིས་སྨྲས་སོ། །ཞེས་གསུངས་པའི་ཕྱིར། ཁྱབ་སྟེ། སངས་རྒྱས་ཉིད་ཀྱི་རྒྱུ་
ཕུན་སུམ་ཚོགས་པ་དང་བོ་སོགས་ཀྱི་དོན་ཡོད་པའི་ཕྱིར་དང་། འདིར་བསྟན་ཆོས་
གསུམ་ལས་བྱང་སེམས་འཁྲུངས་ཚུལ་གསལ་བར་བསྟན་པའི་ཕྱིར། འདིའི་གཉིས་
མེད་ཀྱི་བློ་དོན་དམ་སེམས་བསྐྱེད་ལ་འདོད་པ་ཡང་ཤིན་ཏུ་མི་འཐད་དེ། རྣམ་བཤད་
ལས། དོན་དམ་པའི་སེམས་བསྐྱེད་ལ་འཆད་པ་ནི་ཤིན་ཏུ་མ་འབྲེལ་ཏེ། གཉིས་སུ་
མེད་བློ་ཞེས་པས་ཐོག་མར་ཞུགས་པའི་བྱང་སེམས་ཀྱི་རྒྱུའི་ཤེས་རབ་ཀྱང་སྟོན་དགོས་
པས་སོ། །ཞེས་གསུངས་པའི་ཕྱིར་དང་། ཀྱང་སྒྲས་དེ་འདྲའི་ཤེས་རབ་ལམ་དུ་ཞུགས་
མ་ཞུགས་གཉིས་ཀར་བཞག་པའི་ཕྱིར། བྱ་་་་་ ་
ལ་རང་ལུགས་ལ། འདིར་བསྟན་སྙིང་རྗེ་ཆེན་པོའི་ངོ་བོ་ཞེ་སྡང་མེད་པའི་དགེ་རྩ་
དང༌། དམིགས་པ་སེམས་ཅན་ཐམས་ཅད་ལ་དམིགས་ནས་སྡུག་བསྔལ་ལས་སྐྱོབ་
འདོད་ཀྱི་རྣམ་པ་ཅན་ཡིན་ལ། དབྱེ་ན། ཐོག་མཐའ་བར་གསུམ་དུ་གལ་ཆེ་བ་གསུམ་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དང་། སེམས་ཅན་ཙམ་དང་། ཆོས་དང་། དམིགས་མེད་ལ་དམིགས་པའི་སྙིང་རྗེ་
གསུམ་ཡོད། འདིར་བསྟན་གཉིས་མེད་ཀྱི་བློ་ནི་ཆོས་ཐམས་ཅད་ལ་དམིགས་ནས་
སྟོང་ཉིད་རྟོགས་པའི་ཤེས་རབ་ཡིན་ལ། དབྱེ་ན། བྱང་སེམས་ལས་དང་བོ་བའི་སྔོན་
དུ་འགྲོ་བ་གཅིག་དང་། བྱང་སེམས་མོས་སྤྱོད་པ་དང་ས་ཐོབ་ཀྱི་རྒྱུད་ཀྱི་གསུམ་ཡོད།
འདིར་བསྟན་སེམས་བསྐྱེད་ཀྱི་ངོ་བོ་སོགས་ཡོད་དེ། དམིགས་པ་གཞན་དོན་དང་
བྱང་ཆུབ་ལ་དམིགས་ནས་སེམས་ཅན་ཐམས་ཅད་ཀྱི་དོན་དུ་ཆེད་དུ་བྱ་བ་བྱང་ཆུབ་
ཆེན་པོ་འཐོབ་པར་འདོད་པ་གཉིས་མེད་ཀྱི་བློ་དང་སྙིང་རྗེ་ཆེན་པོས་དྲངས་པའི་འདིར་
བསྟན་ཡིད་ཀྱི་རྣམ་ཤེས་དེ་ཡིན་པའི་ཕྱིར། དབྱེ་ན། བྱང་སེམས་ལམ་གྱི་སྔོན་འགྲོའི་
བུར་ཤུན་ལྟ་བུའི་སེམས་བསྐྱེད་དང་། བྱང་སེམས་ལམ་དུས་ཀྱི་སྨོན་འཇུག་གི་སེམས་
བསྐྱེད་གཉིས་ཡོད། །
རྩོད་སྤོང་ལ། ཁོ་ན་རེ། འདིར་བསྟན་ཆོས་གསུམ་བྱང་སེམས་ཀྱི་ཐོག་མའི་
རྒྱུར་བཤད་པ་མི་འཐད་པར་ཐལ། དེ་འདྲའི་བྱང་སེམས་ལམ་དུ་ཞུགས་མ་ཐག་པ་ལ་
བྱེད་ན། སེམས་བསྐྱེད་དང་གཉིས་མེད་ཀྱི་བློ་དེའི་རྒྱུར་མི་འཐད་ལ། མི་བྱེད་ན་དེ་
འདྲའི་བྱང་སེམས་ཟླ་ཚེས་དང་མྱུ་གུ་ལྟ་བུའི་བྱང་སེམས་སུ་བཤད་པ་དང་འགལ་བའི་
ཕྱིར། ཞེས་ཟེར་བ་ལ་སྐྱོན་མེད་པར་ཐལ། འདིར་བསྟན་སེམས་བསྐྱེད་ལམ་གྱི་སྔོན་
འགྲོར་གསུངས་པ་བུར་ཤུན་ལྟ་བུའི་དེ་ཡིན་པའི་ཕྱིར་དང་། གཉིས་མེད་ཀྱི་བློ་ཡང་
སྟོང་ཉིད་རྟོགས་པའི་ལྟ་བ་ལ་བྱེད་ཀྱི་དོན་དམ་སེམས་བསྐྱེད་མ་ཡིན་པའི་ཕྱིར། ཁ་
ཅིག་ན་རེ། ཟླ་ཚེས་ལྟ་བའི་བྱང་སེམས་དང་། སྨན་གྱི་ལྗོན་ཤིང་གི་མྱུ་གུ་ལྟ་བུའི་བྱང་
སེམས་གཉིས་བྱང་སེམས་ལས་དང་བོ་བ་ལ་བྱེད་པ་མི་འཐད་པར་ཐལ། དེ་གཉིས་ས་
དང་བོ་བ་ལ་བྱེད་དགོས་པའི་ཕྱིར། དེར་ཐལ། ཟླ་ཚེས་ལྟ་བུ་དེ་ལ་བྱེད་དགོས་པ་



༄༅། །བྱང་སེམས་ཀྱི་རྒྱུའི་གཙོ་བོ་གསུམ་སྟོན་པ།
གང་ཞིག ལྗོན་ཤིང་གི་མྱུ་གུ་ལྟ་བུའི་བྱང་སེམས་ཀྱང་དེ་ལ་བྱེད་དགོས་པའི་ཕྱིར།
དང་བོ་གྲུབ་སྟེ། ཆོས་དབྱིངས་བསྟོད་པ་ལས། ཇི་ལྟར་ཚེས་པའི་ཟླ་བ་ལ། །སྐད་
ཅིག་སྐད་ཅིག་འཕེལ་བར་མཐོང་། །དེ་བཞིན་ས་ལ་ཞུགས་རྣམས་ཀྱི། །རིམ་གྱིས་
རིམ་གྱིས་འཕེལ་བར་མཐོང་། །ཞེས་གསུངས་པའི་ཕྱིར་ན་མ་ཁྱབ་སྟེ། དེས་ཟླ་ཚེས་
འགོག་བདེན་གྱི་དཔེར་གསུངས་ཀྱི། ས་དང་བོ་བའི་དཔེར་མ་གསུངས་པའི་ཕྱིར།
གཉིས་པ་གྲུབ་སྟེ། རྒྱུད་བླ་མ་ལས། ཇི་ལྟར་མྱུག་སོགས་རིམ་སྐྱེས་པས། །ས་བོན་
ཤུན་པ་གཅོད་པ་ལྟར། །དེ་བཞིན་དེ་ཉིད་མཐོང་བ་ཡིས། །མཐོང་སྤང་རྣམས་ནི་
ལྡོག་པར་བྱེད། །ཅེས་གསུངས་པའི་ཕྱིར་ན་མ་ཁྱབ་སྟེ། ལུང་དེས་བྱང་སེམས་ཀྱི་
མཐོང་ལམ་མྱུ་གུ་ལྟ་བུར་གསུངས་ཀྱི། མཐོང་ལམ་པ་དེ་ལྟར་མ་གསུངས་པའི་ཕྱིར།
དེ་ལ་ཁོ་ན་རེ། བྱམས་པའི་རྣམ་ཐར་ཀྱི་མདོ་ལས། རྒྱལ་བོའི་བུ་སྐྱེས་མ་ཐག་པ་དང་
མཁའ་ལྡིང་གི་ཕྲུ་གུ་ལྟ་བུར་གསུངས་པའི་བྱང་སེམས་གཉིས་བྱང་སེམས་ཚོགས་ལམ་
པ་ལ་བྱེད་པར་ཐལ། དཀོན་བརྩེགས་དང་འཇུག་འགྲེལ་ལས་ཟླ་ཚེས་དང་མྱུ་གུ་ལྟ་
བུར་གསུངས་པའི་བྱང་སེམས་གཉིས་བྱང་སེམས་ཚོགས་ལམ་པ་ཡིན་པའི་ཕྱིར་ན་མ་
ཁྱབ། འདོད་མི་ནུས་ཏེ། དཔེ་དེ་གཉིས་ཀྱིས་མཚོན་པའི་བྱང་སེམས་ས་དང་བོ་བ་
དང་། དཔེ་ཕྱི་མ་གཉིས་ཀྱིས་མཚོན་པའི་བྱང་སེམས་ལས་དང་བོ་བར་བཤད་ཟིན་པ་
ལྟར་ཡིན་པས་འགལ་བ་ཅུང་ཟད་ཀྱང་མེད་པའི་ཕྱིར། །



22
བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་བསྟན་པ་ནི། །
གཉིས་པ། བྱང་སེམས་ཀྱི་རྒྱུ་གཞན་གཉིས་ཀྱི་ཡང་རྩ་བར་བསྟན་པ་དེ་འཆད་
པར། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ས་
བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་ སྤྱོད་ གནས་ལ་
སྨིན་པ་ལྟ་བུར་འདོད་གྱུར་པ། །དེ་ཕྱིར་བདག་གིས་ཐོག་མར་སྙིང་
རྗེ་བསྟོད་པར་བགྱི། །ཞེས་བྱུང་། དོན་ནི། རྒྱུ་མཚན་གང་གི་ཕྱིར་བརྩེ་བ་སྙིང་
རྗེ་ཆེན་པོ་ཉིད་ནི་རྒྱལ་བའི་ལོ་ཏོག་ཕུན་སུམ་ཚོགས་པ་འདིའི་ཐོག་མར་གལ་ཆེ་བ་ས་
བོན་དང་འདྲ་ལ། བར་དུ་གོང་ནས་གོང་དུ་སྤེལ་བ་ལ་གལ་ཆེ་བ་ཆུ་དང་འདྲ་ཞིང་།
ཐ་མར་གདུལ་བྱའི་ཡུན་རིང་དུ་ལོངས་སྤྱོད་པའི་གནས་ལ་འབྲས་བུ་སྨིན་པ་ལྟ་བུར་
འདོད་པར་གྱུར་པ་དེའི་ཕྱིར། བསྟན་བཅོས་རྩོམ་པའི་ཐོག་མར་ཟླ་བ་གྲགས་པ་
བདག་གིས་སྙིང་རྗེ་ཆེན་པོ་ལ་བསྟོད་པར་བགྱི། ཞེས་པའོ། །དཔལ་ལྡན་ཟླ་བས་
བསྟན་བཅོས་རྩོམ་པའི་ཐོག་མར་སྙིང་རྗེ་ཆེན་པོ་ལ་བསྟོད་པའི་རྒྱུ་མཚན་ཡོད་དེ།
སྙིང་རྗེ་ཆེན་པོ་དེ་ཉན་རང་སངས་རྒྱས་ཀྱི་རྩ་བར་མ་ཟད། བྱང་སེམས་ཀྱི་རྒྱུ་གཞན་
གཉིས་ཀྱི་ཡང་རྩ་བའི་རྒྱུའི་གཙོ་བོ་ཡིན་པའི་ཕྱིར། སྙིང་རྗེ་ཆེན་པོ་ཆོས་ཅན། རྒྱལ་
བའི་ལོ་ཏོག་ཕུན་སུམ་ཚོགས་པ་སྐྱེད་པ་ལ་གལ་ཆེ་བ་ཡིན་ཏེ། དེ་སྐྱེད་པ་ལ་ཐོག་
མཐའ་བར་གསུམ་དུ་གལ་ཆེ་བའི་ཕྱིར། དཔེར་ན། ལོ་ཏོག་ཕུན་སུམ་ཚོགས་པ་ལ་



༄༅། །བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་བསྟན་པ་ནི། །
༡།
23
ཐོག་མར་ས་བོན་དང་། བར་དུ་ཆུ་དང་། ཐ་མར་འབྲས་བུ་སྨིན་པ་གལ་ཆེ་བ་བཞིན་
ཡིན་པའི་ཕྱིར། བརྩེ་ཉིད་ཀྱི་དོན་ལ་ཉིད་སྒྲ་སྦྱར་བའི་དགོས་པ་ཡོད་དེ། དཔེ་རིགས་
ཐ་དད་པ་གསུམ་ལྟར་མ་ཡིན་པར་དོན་སྙིང་རྗེར་རིགས་གཅིག་པ་ཁོ་ན་འཆད་པའི་
ཆེད་ཡིན་པར་རྣམ་བཤད་ལས་གསུངས་པའི་ཕྱིར། སྙིང་རྗེ་ཆེན་པོ་ཐོག་མར་གལ་ཆེ་
བ་ས་བོན་ལྟ་བུ་ཡིན་ཏེ། སྙིང་རྗེ་ལ་བརྟེན་ནས་སེམས་ཅན་ཐམས་ཅད་སྡུག་བསྔལ་
མཐའ་དག་ལས་བཏོན་ཏེ་སངས་རྒྱས་ཀྱི་ས་ལ་དགོད་པར་བྱ། དེའི་ཆེད་དུ་བདག་
གིས་བླ་མེད་བྱང་ཆུབ་འཐོབ་པར་བྱའོ་སྙམ་དུ་སེམས་བསྐྱེད་ཀྱང་ཕྱིན་དྲུག་གི་སྤྱོད་པ་
དོར་ན་མི་འགྲུབ་པས་གཉིས་མེད་ཡེ་ཤེས་ཀྱིས་མཚོན་པའི་ཕྱིན་དྲུག་གི་ཉམས་ལེན་ལ་
འཇུག་པའི་ཕྱིར། དཔེར་ན། ཐོག་མར་ས་བོན་མ་བཏབ་ན་མྱུ་གུ་མི་འབྱུང་བ་བཞིན།
བྱང་སེམས་ཀྱི་མྱུ་གུ་སྙིང་རྗེའི་ས་བོན་ལ་རག་ལས་པའི་ཕྱིར། རང་འགྲེལ་ལས། འདི་
ལྟར་སྙིང་རྗེ་ཅན་ནི་གཞན་གྱི་སྡུག་བསྔལ་གྱིས་སྡུག་བསྔལ་བ་ཉིད་ཀྱིས་སེམས་ཅན་
སྡུག་བསྔལ་བར་གྱུར་པ་མ་ལུས་པ་ཡོངས་སུ་བསྐྱབ་པར་བྱ་བའི་ཕྱིར་གདོན་མི་ཟ་བར་
བདག་གིས་འཇིག་རྟེན་འདི་དག་སྡུག་བསྔལ་ལས་བཏོན་ཏེ། སངས་རྒྱས་ཉིད་ལ་
ངེས་པར་སྦྱར་བར་བྱའོ་སྙམ་དུ་ངེས་པར་སེམས་སྐྱེད་པར་བྱེད་དོ། །དམ་བཅའ་འདི་
ཡང་གཉིས་སུ་མེད་པའི་ཡེ་ཤེས་སྤངས་པས་སྒྲུབ་པར་མི་ནུས་པས་གཉིས་སུ་མེད་པའི་
ཡེ་ཤེས་ལ་ངེས་པ་ཁོ་ནར་འཇུག་སྟེ། དེའི་ཕྱིར་སངས་རྒྱས་ཀྱི་ཆོས་ཐམས་ཅད་ཀྱི་ས་
བོན་ནི་སྙིང་རྗེ་ཡིན་ནོ། །ཞེས་གསུངས་པའི་ཕྱིར། ལུང་འདིས་སྙིང་རྗེ་ཆེན་པོ་གདུལ་
བྱ་དབང་རྟུལ་གྱི་ཆོས་ཕྱི་མ་གཉིས་ཀྱི་རྩ་བར་འགྱུར་ཚུལ་བཤད་པའི་རྒྱུ་མཚན་སྔར་
བྱང་སེམས་ཆོས་གསུམ་ལས་འཁྲུངས་པར་བཤད་པའི་སྐབས་སུ་དབང་རྣོན་གྱིས་ཆོས་
གསུམ་བསྐྱེད་ཚུལ་བཤད་ལ། འདིར་བསྟན་གཙོ་བོ་དབང་རྣོན་གྱི་ཡིན་ཡང་དབང་



24 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྟུལ་གྱི་ཆེད་དུ་སྙིང་རྗེ་དང་བོའི་ཤུགས་བསྟན་འགྲེལ་བའི་ཚིག་ཟིན་ལ་བཀོད་པའི་ཕྱིར།
དེ་ལྟར་བཤད་ཀྱང་དབང་རྣོན་གྱི་དེ་གཉིས་ཀྱི་རྩ་བར་འགྱུར་ཚུལ་མི་རྟོགས་པའི་སྐྱོན་
མེད་དེ། སྔར་ཆོས་གསུམ་ལས་བྱང་སེམས་འཁྲུངས་ཚུལ་བཤད་པས་འདིས་སེམས་
བསྐྱེད་དང་། གཉིས་མེད་ཀྱི་བློ་གོ་བཟློག་ནས་སྐྱེ་བར་ཤུགས་ལ་གོ་ནུས་པའི་ཕྱིར་ཏེ།
དབང་རྣོན་གྱི་སྙིང་རྗེ་ཆེན་པོས་ཡིད་བསྐྱོད་ནས་སེམས་ཅན་ཐམས་ཅད་ཀྱི་དོན་དུ་
སངས་རྒྱས་ཐོབ་དགོས་དང། ཐོབ་ནུས་སུ་ཚད་མས་ངེས་ནས་སེམས་བསྐྱེད་པའི་སྔ་
རོལ་ཏུ་སྟོང་ཉིད་རྟོགས་དགོས་པའི་ཕྱིར། སྙིང་རྗེ་ཆེན་པོ་བར་དུ་གལ་ཆེ་བ་ཆུ་ལྟ་བུ་
ཡིན་ཏེ། གཞན་དོན་དུ་སེམས་བསྐྱེད་དུ་ཟིན་ཀྱང་བར་དུ་སྙིང་རྗེ་མ་བསྐྱེད་ན་གཞན་
དོན་བོར་ནས་ཐེག་དམན་དུ་ལྟུང་ལ་སྙིང་རྗེ་ཆེན་པོ་ཡང་ཡང་བསྐྱེད་ན་རྒྱལ་སྲས་ཀྱི་
མཛད་པ་མཐར་ཕྱིན་པར་འགྱུར་པའི་ཕྱིར། དཔེར་ན། ས་བོན་བཏབ་ཏུ་ཟིན་ཀྱང་
ཆུས་ཡང་ཡང་མ་བྲན་ན་མྱུ་གུ་ལེགས་པར་མི་སྐྱེ། བྲན་ན་སྐྱེ་བ་བཞིན་ཡིན་པའི་ཕྱིར།
སྙིང་རྗེ་ཆེན་པོ་ཐ་མར་གལ་ཆེ་བ་ལོ་ཏོག་སྨིན་པ་ལྟ་བུ་ཡིན་ཏེ། བླ་མེད་བྱང་ཆུབ་ཐོབ་
ཀྱང་ཉན་རང་དགྲ་བཅོམ་ལྟར་ཞི་བདེར་མི་གཞོལ་བར་གདུལ་བྱའི་བསམ་པ་དང་
འཚམས་པར་ཆོས་བསྟན་ནས་འཕགས་པ་གསུམ་གྱི་ཚོགས་རྒྱུན་མི་ཆད་པར་འཕེལ་བ་
སྙིང་རྗེ་ལ་རག་ལས་པའི་ཕྱིར། དཔེར་ན། མྱུ་གུ་ལ་འབྲས་བུ་མང་དུ་ཆགས་ཀྱང་མ་
སྨིན་ན་ཕན་ཆེན་པོ་མི་ཐོགས་ལ། ལེགས་པར་སྨིན་ན་ལོངས་སྤྱོད་འདོད་དགུར་
འབྱུང་བ་བཞིན་ཡིན་པའི་ཕྱིར། སྐྱེས་བུ་ཆེན་པོའི་སྙིང་རྗེ་ཆེན་པོའི་མཚན་ཉིད་ཡོད་
དེ། དམིགས་པ་སེམས་ཅན་ཐམས་ཅད་ལ་དམིགས་ནས་རྣམ་པ་སྡུག་བསྔལ་གྱིས་
མཚོན་པའི་ཕོངས་པ་མཐའ་དག་ལས་སྐྱོབ་འདོད་ཁུར་དུ་འཁྱེར་བའི་བཅོས་མིན་གྱི་
བརྩེ་བ་དེ་ཡིན་པའི་ཕྱིར། འདིར་བསྟན་གྱི་དེ། འདིར་བསྟན་གྱི་དེའི་མཚན་ཉིད།



༄༅། །བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་བསྟན་པ་ནི། །
དབྱེ་ན། ཐོག་མར་གལ་ཆེ་བའི་སྙིང་རྗེ་སོགས་གསུམ་ཡོད། དེ་གསུམ་རིམ་བཞིན་
ལམ་མ་ཞུགས་དང་། བྱང་སེམས་དང་། སངས་རྒྱས་གསུམ་གར་འཇོག་པས་ས་
མཚམས་ལམ་མ་ཞུགས་ནས་སངས་རྒྱས་ཀྱི་སའི་བར་དུ་ཡོད། སྙིང་རྗེ་ཆེན་པོའི་
མཚན་ཉིད་ཡོད་དེ། དམིགས་པ་སེམས་ཅན་ཐམས་ཅད་ལ་དམིགས་ནས་རྣམ་པ་
སྡུག་བསྔལ་དང་བྲལ་ན་དང་། བྲལ་བར་གྱུར་ཅིག་དང་། བྲལ་བར་བདག་གིས་བྱའོ་
སྙམ་པ་གང་རུང་གི་རྣམ་པ་ཅན་མ་བུ་གཅིག་པ་ལ་བརྩེ་བ་ལྟ་བུའི་བཅོས་མིན་གྱི་མྱོང་
བ་ཐོན་པའི་བརྩེ་བ་དེ་དེ་ཡིན་པའི་ཕྱིར། དབྱེ་ན། ཐེག་པ་གསུམ་གྱི་སྙིང་རྗེ་ཆེན་པོ་
གསུམ་ཡོད། ཐེག་དམན་གྱི་རྒྱུད་ལ་སྙིང་རྗེ་ཆེན་པོ་ཡོད་ཀྱང་ཐེག་ཆེན་གྱི་དེ་ལས་
དམིགས་པ་དང་། རྣམ་པ་དང་། བརྩེ་གདུང་དང་། བྱེད་ལས་དང་། སྟོབས་རྒྱ་
ཆུང་བ་ནི་ཁྱད་པར་རོ། །སྙིང་རྗེ་ཆེན་པོ་ལ་སེམས་ཅན་ཐམས་ཅད་སྡུག་བསྔལ་དང་
བྲལ་ན་དང་། བྲལ་བར་གྱུར་ཅིག་སྙམ་པ་དང་། བྲལ་བར་བདག་གིས་བྱའོ་སྙམ་པ་
གསུམ་ཡོད་ལ་དེའི་སྔ་མ་གཉིས་ཉན་རང་ལ་ཡོད་ཀྱང་ཕྱི་མ་མེད་དེ། ལམ་རིམ་ལས། །
བར་དེར་ལྷག་བསམ་བཅུག་པས་ཅི་བྱ་སྙམ་ན་སེམས་ཅན་བདེ་བ་དང་ཕྲད་པ་དང་།
སྡུག་བསྔལ་དང་བྲལ་ན་སྙམ་པའི་བྱམས་པ་དང་། སྙིང་རྗེ་ཚད་མེད་པ་ནི་ཉན་ཐོས་
དང་རང་སངས་རྒྱས་ལ་ཡང་ཡོད་ཀྱང་སེམས་ཅན་ཐམས་ཅད་ལ་བདེ་བ་སྒྲུབ་པ་དང་།
སྡུག་བསྔལ་སེལ་བ་རང་གིས་འཁུར་དུ་བཞེས་པ་ནི་ཐེག་ཆེན་པ་མིན་པ་ལ་མེད་པས་
སྙིང་སྟོབས་ཀྱི་བསམ་པ་ལྷག་པའི་ལྷག་བསམ་བསྐྱེད་དགོས་སོ། །ཞེས་གསུངས་པའི་
ཕྱིར། ཡང་ཉན་རང་དགྲ་བཅོམ་པས་སེམས་ཅན་ཐམས་ཅད་སྡུག་བསྔལ་གྱིས་མནར་
ཚུལ་ཤེས་ནས་སྙིང་རྗེ་སྐྱེ་བས་སྙིང་རྗེ་ཆེན་པོ་ཕལ་བ་ཡོད་དེ། དགྲ་བཅོམ་དེ་གཉིས་ལ་
བུ་གཅིག་བུ་མི་གཙང་བའི་དོང་དུ་ལྷུང་བ་ལ་མའི་བརྩེ་བ་ལྟ་བུའི་སྙིང་རྗེ་ཡོད་པའི་ཕྱིར།



26
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྒྱུད་བླ་མའི་རྣམ་བཤད་ལས། ཉན་ཐོས་དགྲ་བཅོམ་པ་ཡང་བུ་གཅིག་བུ་མི་གཙང་
བའི་དོང་དུ་ལྷུང་བའི་མ་ལ་བརྩེ་བ་ཡོད་པ་ལྟ་བུའི་སེམས་ཅན་ཐམས་ཅད་སྡུག་བསྔལ་
དང་བྲལ་ན་སྙམ་པ་ཡོད་ཀྱང་། ཞེས་གསུངས་པའི་ཕྱིར། ཁྱབ་སྟེ། དེ་འདྲ་ལ་སྙིང་རྗེ་
ཆེན་པོའི་མིང་ཐོབ་པར་སྒོམ་རིམ་གཉིས་དང་ལམ་རིམ་ལས་གསུངས་པའི་ཕྱིར། ཁོ་
ན་རེ། སྙིང་རྗེ་ཆེན་པོ་མཆོད་བརྗོད་འདིའི་དངོས་བསྟན་གྱི་ཐོག་མཐའ་བར་གསུམ་
དུ་གལ་ཆེ་བའི་སྙིང་རྗེ་ཡིན་པར་ཐལ། གཞུང་འདིའི་དངོས་བསྟན་གྱི་ཐོག་མཐའ་བར་
གསུམ་དུ་གལ་ཆེ་བའི་སྙིང་རྗེ་ཡོད་པའི་ཕྱིར་ན་མ་ཁྱབ་སྟེ། མཆོད་བརྗོད་དངོས་
བསྟན་གྱི་ཐོག་མཐའ་བར་གསུམ་དུ་གལ་ཆེ་བའི་སྙིང་རྗེ་སོ་སོ་བ་གསུམ་ཡོད་པར་རྣམ་
བཤད་ཀྱིས་འགྲུབ་པའི་ཕྱིར། སྙིང་རྗེའི་སེམས་དང། ཞེས་པས་སྙིང་རྗེ་སེམས་སུ་
བསྟན་པ་མིན་ཏེ། སེམས་དང་སེམས་བྱུང་གཉིས་འགལ་བའི་ཕྱིར། དེས་ན། དེའི་
དངོས་བསྟན་གྱི་སེམས་སེམས་བསྐྱེད་དུ་འགྱུར་བར་གསུངས་པས་སེམས་སྔ་ཕྱིའི་
དམིགས་རྣམ་འདྲ་མིན་གྱི་སྟེང་ནས་ཅུང་ཟད་དཔྱད་རྒྱུ་ཡོད་ཀྱང་མ་བྲིས་སོ། །མདོར་
ན། ཉན་རང་ལ་སྙིང་རྗེ་ཆེན་པོ་ཡོད་ཀྱང་ཐེག་ཆེན་གྱི་སྙིང་རྗེ་ཆེན་པོ་ལས་དམིགས་པ་
དང་། རྣམ་པ་དང་། བརྩེ་གདུང་དང་། བྱེད་ལས་དང་། སྟོབས་རྒྱ་ཆུང་བའི་ཕྱིར།
དང་བོ་གྲུབ་སྟེ། དེ་གཉིས་ཀྱིས་སེམས་ཅན་ཐམས་ཅད་ལ་རེ་རེ་དང་བསྡུས་ནས་
དམིགས་པར་བྱེད་ཚུལ་མི་མཚུངས་པའི་ཕྱིར། གཉིས་པ་གྲུབ་སྟེ། ཉེས་པ་མཐའ་
དག་ལས་སྐྱོབ་འདོད་ཁུར་དུ་འཁྱེར་བ་དང་། སྡུག་བསྔལ་ལས་གྲོལ་འདོད་ཙམ་གྱིས་
ཁྱད་པར་ཆེ་བའི་ཕྱིར། གསུམ་པ་གྲུབ་སྟེ། ཉན་རང་གཉིས་དང་ཐེག་ཆེན་གྱི་སྙིང་རྗེ་
རིམ་བཞིན་པགས་པ་དང་། ཤ་ལ་མེ་ཕོག་པ་ལྟ་བུ་ཡིན་པས་བརྩེ་གདུང་ལ་ཁྱད་ཆེ་
བའི་ཕྱིར། བཞི་བ་གྲུབ་སྟེ། ཐེག་དམན་གྱི་སྙིང་རྗེ་ལན་ལ་ལྟོས་པ་དང་། བྱང་



27
༄༅། །བྱང་སེམས་ཀྱི་རྒྱུ་གཞན་གཉིས་ཀྱི་རྩ་བར་བསྟན་པ་ནི།
སེམས་ཀྱི་སྙིང་རྗེ་གཞན་སྨིན་པ་ལ་ལྟོས་པས་བྱེད་ལས་ཁྱད་ཆེ་བའི་ཕྱིར། ལྔ་བ་གྲུབ་
སྟེ། བྱང་སེམས་ཀྱི་སྙིང་རྗེ་སྟོབས་ཆེ་བ་གཞན་དོན་སྒྲུབ་པ་ལ་མི་སྐྱོ་བས་ཡིན་ལ།
ཐེག་དམན་གྱི་སྙིང་རྗེ་སྟོབས་ཆུང་བ་གཞན་དོན་ལ་སྐྱོ་བའི་རྒྱུ་མཚན་གྱིས་ཡིན་པའི་
ཕྱིར། ཁོ་ན་རེ། རྟོག་པ་གཅིག་ལ་འཛིན་སྟངས་མི་འདྲ་བ་གཉིས་མི་འཆར་བར་ཐལ།
ཡིག་ཆར་རྟོག་པ་གཅིག་ལ་འཛིན་སྟངས་མི་འདྲ་བ་གསུམ་མི་རུང་བའི་ཕྱིར་ཞེས་དང་།།
རྟོག་པ་གཅིག་ལ་འཛིན་སྟངས་མི་འདྲ་བ་གསུམ་མི་སྲིད་པའི་ཕྱིར་ཞེས་དང་
། རྣམ་
བཤད་ལས། སྙིང་རྗེ་གཅིག་ལ་འཛིན་སྟངས་ཀྱི་རྣམ་པ་གཉིས་སུ་འགྱུར་རོ། །ཞེས་
དང་། རྣམ་འགྲེལ་ལས། རྟོག་གཉིས་ཅིག་ཅར་མཐོང་བ་མེད། །ཅེས་གསུངས་པའི་
ཕྱིར་ན་ཁ་ཅིག མ་ཁྱབ་སྟེ། རྟོག་པ་གཅིག་ལ་འཛིན་སྟངས་མི་འདྲ་བ་གཉིས་ཡོད་
པར་རྗེའི་སྔགས་རིམ་ལས་གསུངས་པའི་ཕྱིར། དེ་ཉིད་ལས། རིགས་པའི་དབང་ཕྱུག་
གིས་རྟོག་གཉིས་ཅིག་ཅར་མཐོང་བ་མེད། །ཅེས་གསུངས་པ་ལྟར་རྟོག་པ་གཉིས་
གཅིག་ཆར་མི་སྐྱེ་ལ་རྟོག་པ་གཅིག་ལ་འཛིན་སྟངས་མི་འདྲ་བ་གཉིས་སྣང་བ་མངོན་
སུམ་གྱིས་གྲུབ་པའི་ཕྱིར་ཏེ། ཁྲ་བོ་ལ་རྟོག་པའི་བློ་བཞིན་ནོ། །ཞེས་གསུངས་པའི་
ཕྱིར་ཟེར། སྤྲོ་ཚུལ་འདི་གསུང་རྒྱུན་ཡིན་ནོ། །ཁོ་ན་རེ། སྙིང་རྗེ་ཆེན་པོ་ཞེ་སྡང་མེད་
པའི་དགེ་རྩ་ཡིན་པར་ཐལ། མཛོད་ལས། ཞེ་སྡང་མེད་བྱམས་སྙིང་རྗེ་ཡང། །ཞེས་
དེའི་ངོ་བོ་ཞེ་སྡང་མེད་པའི་དགེ་རྩར་གསུངས་པའི་ཕྱིར། འདོད་མི་ནུས་ཏེ། དེ་རྣམ་
པར་མི་འཚེ་བ་ཡིན་པའི་ཕྱིར། ཕུང་བོ་ལྔའི་རབ་བྱེད་ལས། རྣམ་པར་མི་འཚེ་བ་གང་
ཞེ་ན། རྣམ་པར་འཚེ་བའི་གཉེན་པོ་སྙིང་རྗེའོ། །ཞེས་གསུངས་པའི་ཕྱིར། དེ་གཉིས་
ཀ་ཡིན་པ་མི་རིགས་ཏེ། དགེ་བ་བཅུ་གཅིག་ནང་ཕན་ཚུན་འགལ་བ་ཡིན་པའི་ཕྱིར།
སྙིང་བོའི་རྒྱན་ལས། བློའི་སྤུ་རིས་མི་འདྲ་བ་པདྨའི་འདབ་མ་ལྟར་གནས་པའི་ཕྱིར།



28
ཞེས་གསུངས་པའི་ཕྱིར་ཟེར་ན། ཁ་ཅིག མངོན་པ་གོང་འོག་གི་ཁྱད་པར་ཡིན་ཟེར།།
ཁ་ཅིག དེ་ལ་སྐྱོན་མེད་པར་ཐལ། སྙིང་རྗེ་ལ་རྣམ་པར་མི་འཚེ་བ་དང་། ཞེ་སྡང་མེད་
པའི་དགེ་རྩ་གཉིས་ཡོད་པའི་ཕྱིར། ནོར་བུའི་ཕྲེང་མཛེས་ལས། སྙིང་རྗེ་ཆེན་པོ་ལ་ཞེ་
སྡང་མེད་པ་དང་རྣམ་པར་མི་འཚེ་བ་གཉིས་ཀྱི་དབྱེ་བ་ཡོད་པས་ན་དངོས་ཟིན་ལ་དེ་
གཉིས་སུ་བཟུང་བའམ། ཞེས་གསུངས་པའི་ཕྱིར་ཟེར། གཞན་དག དེ་ལ་སྐྱོན་མེད་
དེ་རྣམ་པར་མི་འཚེ་བ་ཡིན་ཡང་ཞེ་སྡང་མེད་པའི་དགེ་རྩའི་ངོ་བོར་འཕོ་བ་ཡོད་པའི་
ཕྱིར། ནོར་བུའི་ཕྲེང་མཛེས་ལས། ཡང་ན་སྙིང་རྗེ་དེ་རྣམ་པར་མི་འཚེ་བ་ལ་ངོས་
བཟུང་ནས་ཞེ་སྡང་མེད་པའི་དགེ་རྩའི་ངོ་བོར་འཕོ་བས་ན་དེའི་ངོ་བོ་ངོས་འཛིན་ཚུལ་
ཡིག་ཆར་དེ་ལྟར་བཤད་ཚོད་རེད་ཅེས་གསུངས་པའི་ཕྱིར་ཟེར། ་་་་་་
སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།
སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།གཉིས་པ། སྙིང་རྗེ་ཆེན་པོ་ལ་
སོ་སོར་ཕྱེ་ནས་ཕྱག་འཚལ་བ་ལ་གཉིས། སེམས་ཅན་ལ་དམིགས་པའི་སྙིང་རྗེ་ལ་ཕྱག་
འཚལ་བ་དང་། ཆོས་དང་དམིགས་མེད་ལ་དམིགས་པའི་སྙིང་རྗེ་ཆེན་པོ་ལ་ ཕྱག་
འཚལ་བའོ། །དང་བོ་ནི། དང་བོར་ང་ཞེས་བདག་ལ་ཞེན་གྱུར་ཅིང་། །
བདག་གི་འདི་ཞེས་དངོས་ ལ་ཆགས་བསྐྱེད་པས། །ཟོ་ཆུན་འཕྱན་
ལྟར་རང་ དབང་ མེད་ པ་ ཡི། །འགྲོ་ ལ་ སྙིང་ རྗེར་ གྱུར་ གང་ དེ་ ལ་



༄༅། །སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།
འདུད། །ཅེས་བྱུང་། དོན་ནི། ངར་འཛིན་འཇིག་ལྟས་དང་བོར་རང་བཞིན་གྱིས་
ཡོད་པ་མ་ཡིན་པའི་ང་ལ་རང་བཞིན་གྱིས་གྲུབ་པའི་ང་ཞེས་བདག་ཏུ་མངོན་པར་ཞེན་
པར་གྱུར་ཅིང་། དེའི་འོག་ཏུ་ང་ཡིར་འཛིན་པའི་འཇིག་ལྟས་ངར་འཛིན་གྱི་འཇིག་
ལྟའི་དམིགས་ཡུལ་ལས་གཞན་པ་སྟེ། དེ་མིན་པའི་གཟུགས་དང་མིག་ལ་སོགས་པའི་
དངོས་པོ་ལ་འདི་ནི་བདག་གིའོ། །ཞེས་བདག་གི་བ་ལ་བདེན་པར་ཆགས་པ་བསྐྱེད་
པས་ཟོ་ཆུན་གྱི་འཕྲུལ་འཁོར་འཕྱན་པ་སྟེ་འཁོར་བ་ལྟར་རང་དབང་མེད་པར་འཁོར་བ་
ཡི་འགྲོ་བ་ལ་སྙིང་རྗེར་གྱུར་པ་གང་ཡིན་པ་དེ་ལ་འདུད་དོ། །ཞེས་པའོ། ། །
གཉིས་པ། ཆོས་དང་དམིགས་མེད་ལ་དམིགས་པའི་སྙིང་རྗེ་ལ་ཕྱག་འཚལ་བ་
ནི། འགྲོ་ བ་ གཡོ་ བའི་ ཆུ་ ཡི་ ནང་ གི་ ཟླ་ བ་ ལྟར། །གཡོ་ དང་ རང་
བཞིན་ཉིད་ཀྱིས་སྟོང་བར་མཐོང་བ་ཡི། །ཞེས་བྱུང་། དོན་ནི། འགྲོ་བ་
རླུང་གིས་གཡོ་བའི་ཆུ་ཡི་ནང་གི་ཟླ་བ་ལྟར་གཡོ་བ་སྟེ། སྐད་ཅིག་གིས་འཇིག་པར་
མཐོང་ནས་དེ་ལ་དམིགས་ཏེ་སྙིང་རྗེར་གྱུར་པ་གང་ཡིན་པ་ལ་འདུད་དོ། །ཞེས་ཆོས་
ལ་དམིགས་པའི་སྙིང་རྗེ་ལ་ ཕྱག་འཚལ་བ་ཡིན་ལ། ཡང་འགྲོ་བ་ཆུ་ཡི་ནང་གི་ཟླ་
གཟུགས་ལྟར་རང་བཞིན་གྱིས་གྲུབ་པར་སྣང་ཡང་རང་བཞིན་གྱིས་སྟོང་བར་མཐོང་
ནས་དེ་ལ་སྙིང་རྗེར་གྱུར་པ་ལ་འདུད་དོ། །ཞེས་དམིགས་མེད་ལ་དམིགས་པའི་སྙིང་རྗེ་
ལ་ཕྱག་འཚལ་བའོ། །མདོར་ན། མི་རྟག་པས་ཁྱད་པར་དུ་བྱས་པའི་སེམས་ཅན་
དང་། བདེན་མེད་ཀྱིས་ཁྱད་པར་དུ་བྱས་པའི་སེམས་ཅན་ལ་དམིགས་ནས་སྡུག་
བསྔལ་དང་བྲལ་བར་འདོད་པའི་སྙིང་རྗེ་ཆེན་པོ་ལ་ཕྱག་འཚལ་བ་ཡིན་ནོ། །སྙིང་རྗེ་སྐྱེ་
བའི་རྐྱེན་འགྲོ་བ་སྡུག་བསྔལ་གྱིས་མནར་ཚུལ་ཟོ་ཆུན་གྱི་འཕྲུལ་འཁོར་ལྟར་ཁྱད་པར་
དྲུག་ཡོད་དེ། ཟོ་ཆུན་ཐག་པས་བསྡམས་པ་ལྟར་སེམས་ཅན་ལས་དང་ཉོན་མོངས་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པས་བཅིངས་པའི་ཕྱིར་ན་བཅིངས་པར་འདྲ་བ་དང་། ཟོ་ཆུན་འཁོར་མི་འཁོར་གང་
ཟག་ལ་རག་ལས་པ་ལྟར་འགྲོ་བ་འཁོར་བར་འཁྱམས་མི་འཁྱམས་རྣམ་ཤེས་ལ་རག་
ལས་པའི་ཕྱིར་བྱེད་པ་བོ་འདྲ་བ་དང་། ཟོ་ཆུན་ཁྲོན་པའི་རྩ་རྩེ་ཀུན་ཏུ་འཁོར་བ་ལྟར་
འགྲོ་བ་སྲིད་རྩེ་ནས་མནར་མེད་ཀྱི་བར་དུ་འཁོར་བའི་ཕྱིར་འཁོར་ཚུལ་འདྲ་བ་དང་།
ཟོ་ཆུན་ཐུར་དུ་འགྲོ་སླ་ལ་གྱེན་དུ་འབད་ཀྱང་འགྲོ་དཀའ་བ་ལྟར་ངན་སོང་དུ་འགྲོ་སླ་
ཞིང་འབད་ཀྱང་བདེ་འགྲོ་འཐོབ་དཀའ་བའི་ཕྱིར་འབད་རྩོལ་འདྲ་བ་དང་། ཟོ་ཆུན་
འཁོར་བའི་སྔ་ཕྱི་མ་ངེས་པ་ལྟར་འགྲོ་བ་འཁོར་བར་འཁྱམས་པའི་ཚེ་ཡན་ལག་བཅུ་
གཉིས་ཀྱི་གོ་རིམ་མ་ངེས་པའི་ཕྱིར་གོ་རིམ་མ་ངེས་པ་འདྲ་བ་དང་། ཟོ་ཆུན་ཉིན་རེ་
བཞིན་རྩིགས་པས་གཅོག་པ་ལྟར་འགྲོ་བ་སྡུག་བསྔལ་གསུམ་གྱིས་ཡང་ཡང་མནར་བའི་
ཕྱིར་གཞན་གྱིས་མནར་ཚུལ་འདྲ་བ་དང་དྲུག་ཡོད་པའི་ཕྱིར། མི་རྟག་པ་དང་བདག་
མེད་ཀྱིས་ཁྱད་པར་དུ་མ་བྱས་པའི་སེམས་ཅན་ཙམ་ལ་དམིགས་ནས་སྡུག་བསྔལ་ལས་
སྐྱོབ་པར་འདོད་པའི་བརྩེ་བ་དེ། སེམས་ཅན་ཙམ་ལ་དམིགས་པའི་སྐྱེས་བུ་ཆེན་པོའི་
སྙིང་རྗེ་ཆེན་པོའི་མཚན་ཉིད། དེ་འདྲའི་འདིར་བསྟན་བརྩེ་བ་དེ། འདིར་བསྟན་གྱི་
དེའི་མཚན་ཉིད། སྒྲ་དོན་ཡོད་དེ། མི་རྟག་པ་དང་བདག་མེད་ཕྲ་རགས་གང་གིས་
ཀྱང་ཁྱད་པར་དུ་མ་བྱས་པའི་སེམས་ཅན་ཙམ་ལ་དམིགས་པ་ལ་ཚིག་བསྡུས་ནས་
སེམས་ཅན་ལ་དམིགས་པ་ཞེས་བཤད་པའི་ཕྱིར། ས་མཚམས་ལམ་མ་ཞུགས་ནས་ས་
བདུན་པའི་བར་དུ་ཡོད། དམིགས་པ་མི་རྟག་པ་དང་བདག་མེད་རགས་པ་གང་རུང་
གིས་ཁྱད་པར་དུ་བྱས་པའི་སེམས་ཅན་ལ་དམིགས་ནས་རྣམ་པ་སྡུག་བསྔལ་ལས་སྐྱོབ་
འདོད་ཀྱི་བརྩེ་བ་དེ། ཆོས་ལ་དམིགས་པའི་སྙིང་རྗེ་ཆེན་པོའི་མཚན་ཉིད། སྒྲ་བཤད་
ཡོད་དེ། གདགས་གཞི་ཕུང་སོགས་ཀྱི་ཆོས་ཡིན་ལ་ཆོས་དེ་ཙམ་ལ་བཏགས་པའི་



༄༅། །སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།
སེམས་ཅན་ལ་དམིགས་པ་ལ་ཚིག་ལྷག་མ་མི་མངོན་པར་བྱས་ནས་ཆོས་ལ་དམིགས་པ་
ཞེས་བཤད་པའི་ཕྱིར། ས་མཚམས་མི་རྟག་པ་རྟོགས་པ་ནས་སངས་རྒྱས་ཀྱི་སའི་བར་
དུ་ཡོད། དམིགས་པ་བདེན་མེད་ཀྱིས་ཁྱད་པར་དུ་བྱས་པའི་སེམས་ཅན་ལ་དམིགས་
ནས་རྣམ་པ་སྡུག་བསྔལ་ལས་སྐྱོབ་འདོད་ཀྱི་བརྩེ་བ་ཆེན་པོ་དེ། དམིགས་མེད་ལ་
དམིགས་པའི་སྙིང་རྗེ་ཆེན་པོའི་མཚན་ཉིད། སྒྲ་དོན་ཡོད་དེ། བདེན་གྲུབ་ཀྱི་
དམིགས་པ་མེད་པས་ཁྱད་པར་དུ་བྱས་པའི་སེམས་ཅན་ལ་དམིགས་པས་ན་ཚིག་
བསྡུས་ནས་དམིགས་མེད་ལ་དམིགས་པ་ཞེས་བཤད་པའི་ཕྱིར། ས་མཚམས་བདེན་
མེད་རྟོགས་པ་ནས་སངས་རྒྱས་ཀྱི་སའི་བར་རོ། །བསྟན་བཅོས་འདི་ལ་རྩོམ་པར་དམ་
བཅའ་མེད་པའི་སྐྱོན་མེད་དེ། རྣམ་བཤད་ལས། དེ་ལྟར་མཆོད་པར་བརྗོད་ནས་
རྩོམ་པར་དམ་བཅའ་བ་དངོས་སུ་མ་མཛད་ཀྱང་སྐྱོན་མེད་དེ་དབུ་མ་རྩ་བ་དང་།
རིགས་པ་དྲུག་ཅུ་བ་བཞིན་ནོ། །དེ་བཞིན་དུ་རྩོམ་པར་དམ་བཅའ་མཛད་ནས་མཆོད་
བརྗོད་དངོས་སུ་མ་མཛད་པ་བཤེས་པའི་སྤྲིངས་ཡིག་ལྟ་བུ་ཡོད་དོ། །འོན་ཀྱང་དབུ་མ་
ལ་འཇུག་པ་རྩོམ་པར་འདོད་ནས་མཆོད་བརྗོད་མཛད་པ་ཡིན་པས་ཤུགས་ལ་ནི་རྩོམ་
པར་དམ་བཅའ་བ་ཡོད་དོ། །ཞེས་གསུངས་པའི་ཕྱིར་རོ། །བསྟན་བཅོས་འདིའི་
དགོས་སོགས་ཆོས་བཞི་ཡོད་དེ། ཟབ་རྒྱས་གཉིས་བརྗོད་བྱ། བསྟན་བཅོས་འདི་ལ་
བརྟེན་ནས་ཐལ་འགྱུར་བའི་ཐུན་མོང་མ་ཡིན་པའི་ཁྱད་པར་བརྒྱུད་རྟོགས་པ་འདིའི་
ཐུན་མོང་མ་ཡིན་པའི་དགོས་པ་དང་། འདི་ལ་བརྟེན་ནས་ཐོབ་པའི་ལམ་དང་བོ་བཞི་
གནས་སྐབས་ཀྱི་ཉིང་དགོས་དང་། དེ་ལས་རྣམ་མཁྱེན་ཐོབ་པ་མཐར་ཐུག་གི་ཉིང་
དགོས་དང་། ཕྱི་མ་ཕྱི་མ་སྔ་མ་སྔ་མ་ལ་བརྟེན་ནས་འབྱུང་བ་ནི་འབྲེལ་བའོ། །སྙིང་རྗེ་
རྣམ་པར་མི་འཚེ་བ་ཡིན་པས། ཁ་ཅིག སེམས་ཅན་ཐམས་ཅད་སྡུག་བསྔལ་ལས་



༣༡
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྐྱོབ་འདོད་ལ་བཅོས་མིན་གྱི་མྱོང་བ་ཐོན་པའི་བློ། སྙིང་རྗེ་ཆེན་པོའི་མཚན་ཉིད་ཟེར་
བ་དང་། གཞན་དག་དེ་འདྲའི་སེམས་བྱུང་དེའི་མཚན་ཉིད་ཟེར་བ་ནི་དེ་འདྲའི་གཙོ་
སེམས་དང་དེ་དང་མཚུངས་ལྡན་གྱི་ཀུན་འགྲོ་སོགས་ཀྱིས་མ་ངེས་སོ། །ཁ་ཅིག སྙིང་
རྗེ་དང་པོས་རྟག་གཅིག་རང་དབང་ཅན་གྱི་སེམས་ཅན་ལ་དམིགས་པ་དང་། གཉིས་
པས་སེམས་ཅན་སྐད་ཅིག་གིས་འཇིག་པར་དམིགས་པ་དང་། གསུམ་པས་སེམས་
ཅན་རང་བཞིན་མེད་པར་དམིགས་ཟེར་ན། སྙིང་རྗེ་གཉིས་པས་སེམས་ཅན་སྐད་
ཅིག་མ་ དང་། གསུམ་ པས་ སེམས་ ཅན་ རང་ བཞིན་མེད་ པ་ བཟུང་བར་ ཐལ།
དམིགས་པ་དམིགས་ཡུལ་དང་མི་འདྲ་བར་གཟུང་དོན་ལ་བྱེད་པའི་ཕྱིར། འདོད་མི་
ནུས་ཏེ། སྙིང་རྗེ་དེ་གཉིས་སྡུག་བསྔལ་ལས་སྐྱོབ་འདོད་ཀྱི་རྣམ་པ་ཅན་དུ་འདོད་
དགོས་པའི་ཕྱིར། ཁྱབ་སྟེ། རྟོག་པ་གཅིག་ལ་འཛིན་སྟངས་འགལ་བ་གཉིས་མི་
འོངས་པའི་ཕྱིར། རྣམ་བཤད་ལས། སྙིང་རྗེ་གཉིས་ནི་སེམས་ཅན་སྡུག་བསྔལ་ལས་
བྲལ་འདོད་ཀྱི་རྣམ་པ་ཅན་དུ་ཁས་ལེན་དགོས་ལ། སྐད་ཅིག་མ་དང་རང་བཞིན་མེད་
པ་གཉིས་རྣམ་པའི་ཡུལ་དུ་འདོད་ན་སྙིང་རྗེ་གཅིག་ལ་འཛིན་སྟངས་ཀྱི་རྣམ་པ་གཉིས་
སུ་འགྱུར་རོ། །ཞེས་གསུངས་པའི་ཕྱིར། གཞན་ཡང་། སྙིང་རྗེ་དང་བོ་རྒྱུད་ལྡན་གྱི་
གང་ཟག་གི་བློ་ཡིན་ན་རྟག་པའོ་སྙམ་པའི་བློ་ཡིན་དགོས་པར་ཐལ། འདོད་པའི་ཕྱིར།
འདོད་མི་ནུས་ཏེ། རྣམ་བཤད་ལས། དེས་ན་སྙིང་རྗེ་དང་བོ་འདིས་རྟག་གཅིག་རང་
དབང་ཅན་གྱི་སེམས་ཅན་ལ་དམིགས་པར་འདོད་པ་ནི་མི་རིགས་པ་སྨྲ་བ་སྟེ། ཞེས་
སོགས་གསུངས་པའི་ཕྱིར། ཁ་ཅིག སྙིང་རྗེ་གསུམ་དམིགས་པ་ཙམ་གྱིས་འབྱེད་པར་
ཐལ། རྣམ་བཤད་ལས། འདིར་འགྲེལ་བར་སྙིང་རྗེ་གསུམ་རྣམ་པས་མི་འབྱེད་པར་
དམིགས་པ་ཙམ་གྱིས་འབྱེད་པར་གསུངས་པས། ཞེས་གསུངས་པའི་ཕྱིར་ན་མ་ཁྱབ་



༄༅། །སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།
སྟེ། གཙོ་བོར་དམིགས་པའི་སྟེང་ནས་འབྱེད་ཀྱང་རྣམ་པའི་སྟེང་ནས་མི་འབྱེད་པའི་
དོན་ཡིན་པའི་ཕྱིར། འདོད་མི་ནུས་ཏེ། དེ་གསུམ་དམིགས་པ་ཙམ་མཚུངས་ཀྱང་
དམིགས་པའི་ཁྱད་པར་གྱི་སྟེང་ནས་འབྱེད་དགོས་པའི་ཕྱིར། དེར་ཐལ། དམིགས་
ཡུལ་གྱི་ཁྱད་པར་འཆར་ཚུལ་མི་འདྲ་བའི་སྒོ་ནས་བཞག་པའི་ཕྱིར་ཏེ། དམིགས་ཡུལ་
སྙིང་རྗེ་དེ་ལ་ཁྱད་པར་གཞན་གཉིས་མ་ཤར་བར་སེམས་ཅན་སྡུག་བསྔལ་བའི་ཁྱད་
པར་ཙམ་ཤར་བའི་སྒོ་ནས་སྙིང་རྗེ་དང་བོ་བཞག དམིགས་ཡུལ་དེ་སྙིང་རྗེ་དེ་ལ་
བདེན་མེད་ཀྱི་ཁྱད་པར་མ་ཤར་བར་མི་རྟག་པ་དང་རགས་པའི་བདག་མེད་གང་རུང་
ཤར་བའི་ཆ་ནས་སྙིང་རྗེ་གཉིས་པ་བཞག དམིགས་ཡུལ་དེ་སྙིང་རྗེ་དེ་ལ་བདེན་མེད་
ཀྱི་རྣམ་པར་ཤར་བའི་ཆ་ནས་སྙིང་རྗེ་གསུམ་པ་བཞག་པའི་ཕྱིར། དེ་རྣམས་རྣམ་
བཤད་ཀྱི་ལུང་གིས་བསྒྲུབ་ཚུལ་མཐའ་དཔྱོད་དུ་བལྟའོ། །འོ་ན་བློ་དེ་ལ་བདེན་གྲུབ་
སྣང་ན་བདེན་གྲུབ་ཀྱིས་ཁྱད་པར་དུ་བྱས་པས་ཁྱབ་པར་ཐལ། བདེན་མེད་ལ་དེའི་
ཕྱིར་ན་མི་མཚུངས་ཏེ། ཁྱད་པར་དུ་བྱས་པ་བློ་སྔ་མས་ཁྱད་པར་དུ་བྱས་པའམ་རྩིས་
ཟིན་པ་དཔེར་ན། མྱ་ངན་གྱིས་ཟིན་པས་ཟས་ཟ་བ་མྱ་ངན་མིན་ཡང་མྱ་ངན་ཏུ་རེ་
བས་ཟིན་པ་བཞིན་ཡིན་ལ། བདེན་སྣང་ནི་བློས་མ་ཟིན་ཀྱང་བག་ཆགས་གོམས་པས་
ཀྱང་འཆར་བ་དགྲ་བཅོམ་པའི་རྒྱུད་ཀྱི་མིག་ཤེས་ལྟ་བུ་ཡིན་པའི་ཕྱིར། སེམས་ཅན་
ཡིན་ན་བདེན་མེད་ཀྱིས་ཁྱད་པར་དུ་བྱས་པས་ཁྱབ་པ་མི་འཐད་པར་ཐལ། རྒྱུ་མཚན་
དང་། གང་ཟག་དང་། སྒྲ་བློ་བཞི་བོ་གང་རུང་ལ་མ་བརྟེན་པར་ཆོས་དེ་བདེན་གྲུབ་
ཀྱིས་ཁྱད་པར་དུ་བྱེད་ཚུལ་མེད་པའི་ཕྱིར། དེར་ཐལ། ཆོས་དེ་བདེན་པར་མེད་པའི་
རྒྱུ་མཚན་དང་། གང་ཟག་གིས་ཆོས་དེ་བདེན་མེད་དུ་བསྟན་པ་དང་། རྗོད་བྱེད་ཀྱི་
སྒྲས་བདེན་མེད་དུ་བརྗོད་པ་དང་། བློས་བདེན་མེད་དུ་བཟུང་བ་ལ་བརྟེན་ནས་བློ་



34
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཞན་ལ་སྒྲ་ལྟ་བུ་བདེན་མེད་དང་འདྲེས་པར་ཤར་བའི་སྣང་ཆའི་སྒྲ་ལྟ་བུ་ལ་བདེན་
མེད་ཀྱིས་ཁྱད་པར་དུ་བྱས་པའི་སྒྲ་ཞེས་བཤད་པ་ཡིན་གྱི། དེ་འདྲའི་སྒྲ་བློ་སོགས་ལ་མ་
ལྟོས་པར་བདེན་མེད་ཡིན་པ་ཙམ་དང་། མི་རྟག་པ་ཡིན་པ་ཙམ་གྱིས་དེས་ཁྱད་པར་དུ་
བྱས་པའི་ཆོས་ཡིན་པར་མི་འཇོག་པའི་ཕྱིར། དེ་ལྟ་མ་ཡིན་ན་བདེན་གྲུབ་ཀྱིས་ཁྱད་
པར་དུ་བྱས་པའི་སེམས་ཅན་ལ་དམིགས་ནས་ངའོ་སྙམ་པའི་འཇིག་ལྟ་མེད་པར་ཐལ།
བདེན་གྲུབ་ཀྱིས་ཁྱད་པར་དུ་བྱས་པའི་སེམས་ཅན་མེད་པའི་ཕྱིར་ཏེ། བདེན་པར་
གྲུབ་པའི་སེམས་ཅན་མེད་པའི་ཕྱིར། ཁྱབ་པ་ཁས། གཞན་ཡང་། གྲངས་ཅན་པ་ལ།
དབུ་མ་བས་སྒྲ་བདེན་མེད་དུ་སྒྲུབ་པའི་ཚེ་ཆོས་ཅན་མཐུན་སྣང་བ་ཡོད་པར་ཐལ། དེ་
གཉིས་ལ་བདེན་མེད་ཀྱིས་ཁྱད་པར་དུ་བྱས་པའི་སྒྲ་སྣང་བར་མཚུངས་པའི་ཕྱིར།
དེར་ཐལ། གྲངས་ཅན་པ་ལ་བདེན་གྲུབ་ཀྱིས་ཁྱད་པར་དུ་བྱས་པའི་སྒྲ་མི་སྣང་བའི་
ཕྱིར། ཁོ་ན་རེ། བདེན་གྲུབ་ཀྱི་ཆོས་ཡོད་པར་ཐལ། བདེན་གྲུབ་ཀྱིས་ཁྱད་པར་དུ་
བྱས་པའི་ཆོས་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ་བདེན་གྲུབ་ཀྱིས་ཁྱད་པར་དུ་
བྱས་པའི་སེམས་ཅན་ཡོད་པའི་ཕྱིར། དེར་ཐལ། བདེན་གྲུབ་ཀྱིས་ཁྱད་པར་དུ་བྱས་
པའི་བུད་མེད་ཡོད་པའི་ཕྱིར་ཏེ། དེ་མི་རྟག་པ་ཡོད་པའི་ཕྱིར། དེར་ཐལ། དེ་རྟོགས་
པའི་རྗེས་དཔག་ཡོད་པའི་ཕྱིར་ཟེར། ཁ་ཅིག བདེན་གྲུབ་ཀྱིས་ཁྱད་པར་དུ་བྱས་པའི་
གང་ཟག་རྣམ་མཁྱེན་ལ་སྣང་བར་ཐལ། དེ་ཡོད་པའི་ཕྱིར། འདོད་ན། བདེན་གྲུབ་
ཀྱིས་ཁྱད་པར་དུ་བྱས་པའི་སེམས་ཅན་སྣང་བའི་བློ་དང་། བདེན་མེད་ཀྱིས་ཁྱད་པར་
དུ་བྱས་པའི་སེམས་ཅན་སྣང་བའི་བློའི་ཡིན་པ་ཡོད་པར་ཐལ། འདོད་པའི་ཕྱིར།
འདོད་མི་ནུས་ཏེ། རྣམ་མཁྱེན་ལ་བདེན་སྣང་མེད་པའི་ཕྱིར་ན་མ་ཁྱབ། ཁོ་ན་རེ།
སེམས་ཅན་ཙམ་ལ་དམིགས་པའི་སྙིང་རྗེ་ཆེན་པོ་ཆོས་ཅན། སེམས་ཅན་ཐམས་ཅད་



35
༄༅༅། །སྙིང་རྗེ་ཆེན་པོ་ལ་སོ་སོར་ཕྱེ་ནས་ཕྱག་འཚལ་བ།
ལ་དམིགས་པར་ཐལ། སྙིང་རྗེ་ཆེན་པོ་ཡིན་པའི་ཕྱིར། འདོད་མི་ནུས་ཏེ། ཁྱོད་ཀྱི་
དམིགས་པར་མ་གྱུར་པའི་སེམས་ཅན་ཡོད་པའི་ཕྱིར། དེར་ཐལ། ཁྱད་པར་གཉིས་
ཀྱིས་ཁྱད་པར་དུ་བྱས་པའི་སེམས་ཅན་ཁྱོད་ཀྱི་དམིགས་པ་མ་ཡིན་པའི་ཕྱིར་ཟེར་བ་
དང་། ཡང་ཆོས་ལ་དམིགས་པའི་སྙིང་རྗེ་ཆེན་པོ་ཆོས་ཅན། ཁྱོད་ཀྱི་དམིགས་པར་མ་
གྱུར་པའི་སེམས་ཅན་མེད་པར་ཐལ། ཁྱོད་སྙིང་རྗེ་ཆེན་པོ་ཡིན་པའི་ཕྱིར། འདོད་མི་
ནུས་ཏེ། ཁྱད་པར་གཉིས་པོ་གང་རུང་གིས་ཁྱད་པར་དུ་མ་བྱས་པའི་སེམས་ཅན་ཁྱོད་
ཀྱི་དམིགས་པ་མ་ཡིན་པའི་ཕྱིར། ཡང་ཁྱད་པར་གཉིས་ཀྱིས་ཁྱད་པར་དུ་མ་བྱས་པའི་
སེམས་ཅན་ཆོས་ཅན། ཆོས་དང་དམིགས་མེད་ལ་དམིགས་པའི་སྙིང་རྗེ་གཉིས་ཀྱི་
དམིགས་པ་ཡིན་པར་ཐལ། སངས་རྒྱས་འཕགས་པའི་རྒྱུད་ཀྱི་སྙིང་རྗེའི་དམིགས་པ་
ཡིན་པའི་ཕྱིར། དེར་ཐལ། དེའི་དམིགས་ཡུལ་དང་འཛིན་སྟངས་ཀྱི་ཡུལ་གཉིས་ཀ་
ཡིན་པའི་ཕྱིར། དེར་ཐལ། རྣམ་མཁྱེན་གྱི་དམིགས་ཡུལ་དང་དམིགས་པ་གཉིས་ཀ་
ཡིན་པའི་ཕྱིར་ཏེ། གཞི་གྲུབ་པའི་ཕྱིར། གོང་དུ་འདོད་ན། སངས་འཕགས་ལ་
སེམས་ཅན་ཙམ་ལ་དམིགས་པའི་སྙིང་རྗེ་ཡོད་པར་ཐལ། ཁྱད་པར་གཉིས་ཀྱིས་ཁྱད་
པར་དུ་མ་བྱས་པའི་སེམས་ཅན་ལ་དམིགས་པའི་སྙིང་རྗེ་ཡོད་པའི་ཕྱིར། དེར་ཐལ།
དེ་གཉིས་ཀྱིས་ཁྱད་པར་དུ་མ་བྱས་པའི་སེམས་ཅན་ཐམས་ཅད་དེའི་སྙིང་རྗེ་ཆེན་པོའི་
དམིགས་པ་ཡིན་པའི་ཕྱིར། དེར་ཐལ། སྙིང་རྗེ་ཆེན་པོའི་དམིགས་པ་ཡིན་པའི་ཕྱིར་
ཏེ། སེམས་ཅན་ཡིན་པའི་ཕྱིར། དབུ་མའི་ཟིན་བྲིས་ལས། མི་རྟག་པས་ཁྱད་པར་དུ་
བྱས་པའི་སེམས་ཅན་ཆོས་ཅན། སྙིང་རྗེ་གསུམ་གའི་དམིགས་ཡུལ་ཡིན་པར་ཐལ་ཞེ་
ན་སྐྱོན་ཅན་ནོ་གསུངས་ཀྱང་དེ་ཁོ་ན་ལྟར་བྱེད་དགོས་མིན་དཔྱད་པར་བྱའོ། །ཁ་ཅིག
སྙིང་རྗེ་ཕྱི་མ་གཉིས་ལ་མི་རྟག་པ་དང་བདེན་མེད་རྟོགས་པའི་བློས་དངོས་སུ་ཟིན་པས་



36
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཁྱབ་ཟེར་ན། ས་བརྒྱད་པ་མཉམ་བཞག་པའི་རྒྱུད་ཀྱི་དམིགས་མེད་ལ་དམིགས་པའི་
སྙིང་རྗེ་ཆོས་ཅན། སྟོང་ཉིད་ཀྱི་ལྟ་བས་དངོས་སུ་ཟིན་པར་ཐལ། འདོད་པའི་ཕྱིར།
འདོད་མི་ནུས་ཏེ། དེའི་ཚེ་གང་ཟག་དེའི་ངོར་སྙིང་རྗེ་སོགས་གཉིས་སྣང་མཐའ་དག་
ལོག་པའི་ཕྱིར། ལྟ་བ་དེས་སྙིང་རྗེ་དེ་དངོས་སུ་ཟིན་ན་ལྟ་བ་དེ་སྙིང་རྗེ་དེའི་དངོས་རྒྱུ་
ཡིན་དགོས་པར་འདོད་ པ་ ཡང་མི་འཐད་ པར་ ཐལ། མཉམ་བཞག་གི་ལྟ་བ་དེ་
འགགས་ནས་ཡུན་རིང་བོ་སོང་ཡང་ལྟ་བ་དེའི་བྱེད་པས་སྙིང་རྗེ་དེ་དངོས་སུ་ཟིན་པ་མི་
འགལ་བའི་ཕྱིར། དེར་ཐལ། སྙིང་རྗེ་ཕྱི་མ་གཉིས་རང་རྒྱུད་ལ་སྐྱེ་བ་ལ་སྔོན་དུ་མི་
རྟག་པ་དང་སྟོང་ཉིད་རྟོགས་པ་གཉིས་འགྲོ་དགོས་ཀྱི་དེའི་སྔོན་དེ་མ་ཐག་ཏུ་འགྲོ་
དགོས་པ་རྣམ་བཤད་ཀྱི་ལུང་དོན་མ་ཡིན་པའི་ཕྱིར། ཆོས་དང་དམིགས་མེད་ལ་
དམིགས་པའི་སྙིང་རྗེ་གཉིས་འགལ་ཟེར་བ་ཡང་མི་འཐད་པར་ཐལ། སངས་རྒྱས་
འཕགས་པའི་སྙིང་རྗེ་གཉིས་ཀྱི་གཞི་མཐུན་ཡོད་པའི་ཕྱིར་དང་། ས་བཅུ་བ་བའི་རྒྱུད་
ཀྱི་བདེན་སྟོང་སྒྱུ་མ་ལྟ་བུའི་ངང་ནས་སེམས་ཅན་གྱི་སྐྱེ་འཇིག་སྒྱུ་མའི་སེངྒེས་གླང་བོ་
གསོད་པ་ལྟར་སྣང་བའི་སྙིང་རྗེ་ཡང་སྙིང་རྗེ་གཉིས་ཀར་བཞག་ཆོག་པའི་ཕྱིར། སོ་སྐྱེ་
གཞིར་བཞག་ལ་སྙིང་རྗེ་གཉིས་འགལ་ཟེར་བ་ཡང་མི་འཐད་པར་ཐལ། རིགས་ངེས་
བྱང་སེམས་སྦྱོར་ལམ་པའི་རྒྱུད་ཀྱི་སེམས་ཅན་བདེན་སྟོང་སྒྱུ་མ་ལྟ་བུའི་མི་རྟག་པར་
སྣང་བའི་སྙིང་རྗེ་དེ་དེ་གཉིས་ཀ་ཡིན་པའི་ཕྱིར། ཁོ་ན་རེ། བདེན་མེད་ཀྱི་རྣམ་པ་ཤར་
བའི་སྙིང་རྗེ་ཆོས་ཅན། བདེན་མེད་ཀྱི་རྣམ་པ་ཅན་ཡིན་པར་ཐལ། བདེན་མེད་ཀྱི་རྣམ་
པ་ཤར་བའི་བློ་ཡིན་པའི་ཕྱིར་ན་མ་ཁྱབ། འོ་ན་ཁྱོད་རང་ལ་བདེན་གྲུབ་ཀྱིས་ཁྱད་པར་
དུ་བྱས་པའི་བུད་མེད་མི་རྟག་པར་རྟོགས་པའི་རྗེས་དཔག་བུད་མེད་བདེན་གྲུབ་ཀྱི་རྣམ་
པ་ཅན་དུ་ཐལ་བ་དང་། བུམ་འཛིན་རྟོག་པ་བུམ་པ་བདེན་གྲུབ་ཀྱི་རྣམ་པ་ཅན་དུ་ཐལ་



ལོ། །ཁོ་ན་རེ། རྣམ་མཁྱེན་ལ་བདེན་སྣང་ཡོད་པར་ཐལ། རྣམ་མཁྱེན་ལ་བདེན་གྲུབ་
ཀྱིས་ཁྱད་པར་དུ་བྱས་པའི་བུད་མེད་སྣང་བའི་ཕྱིར་ན་ཁ་ཅིག་མ་ཁྱབ་ཟེར། །
བརྩམས་པའི་བསྟན་བཅོས་ཀྱི་ལུས་དངོས་བཤད་པ།
1:|: གཉིས་པ། བརྩམས་པའི་བསྟན་བཅོས་ཀྱི་ལུས་དངོས་བཤད་པ་ལ། རྒྱུའི་ས་
དང་། འབྲས་བུའི་ས་བཤད་པ་གཉིས། དང་བོ་ལ། ས་སོ་སོའི་རྣམ་གཞག་དང་།
ས་སོ་སོའི་ཡོན་ཏན་བསྟན་པ་གཉིས། དང་བོ་ལ། རབ་དགའ་སོགས་ས་ལྔ་དང་།
ས་དྲུག་པ་མངོན་དུ་གྱུར་པ་བཤད་པ། ས་བདུན་པ་རིང་དུ་སོང་བ་སོགས་བཤད་པ་
གསུམ། དང་བོ་ལ། ས་དང་བོ་རབ་ཏུ་དགའ་བ། གཉིས་པ་དྲི་མ་མེད་པ། གསུམ་
པ་འོད་བྱེད་པ། བཞི་བ་འོད་འཕྲོ་བ། ལྔ་བ་སྦྱངས་དཀའ་བ་བཤད་པ་དང་ལྔ། དང་
བོ་ལ། ཁྱད་གཞི་སའི་ངོ་བོ་མདོར་བསྟན་པ། ཁྱད་ཆོས་སའི་ཡོན་ཏན་རྒྱས་པར་
བཤད་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བའོ། །དང་བོ་སྟོན་པར།
རྒྱལ་བའི་ སྲས་ པོ་ འདི་ ཡི་ སེམས་ གང་ འགྲོ་ བ་ རྣམས། །རྣམ་ པར་
གྲོལ་བར་བྱ་ཕྱིར་སྙིང་རྗེའི་དབང་གྱུར་ཅིང་། །ཀུན་ཏུ་བཟང་བོའི་
སྨོན་པས་རབ་བསྔོས་དགའ་བ་ལ། །རབ་ཏུ་གནས་པ་དེ་ནི་དང་བོ་
ཞེས་བྱའོ། །ཞེས་བྱུང་། དོན་ནི། ས་དང་བོ་ལ་གནས་པའི་རྒྱལ་བའི་སྲས་པོ་འགྲོ་
བ་རྣམས་རང་བཞིན་མེད་པར་མཐོང་བའི་རང་བཞིན་མེད་པ་སྙིང་རྗེའི་ཡུལ་གྱི་ཁྱད་



38
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།། །
པར་དུ་བཟུང་བ་འདི་ཡི་སེམས་གང་འགྲོ་བ་རྣམས་རྣམ་པར་གྲོལ་བར་བྱ་བའི་ཕྱིར་དུ་
སྙིང་རྗེ་ཆེན་པོའི་གཞན་དབང་དུ་གྱུར་ཅིང་། བྱང་སེམས་ཀུན་ཏུ་བཟང་བོའི་སྨོན་
ལམ་གྱིས་དགེ་བ་རྣམས་རབ་ཏུ་བསྔོས་པ་རབ་ཏུ་དགའ་བ་ཞེས་པའི་མིང་ཅན་གྱི་ཡེ་
ཤེས་ཡོན་ཏན་གྱི་གྲངས་ལ་སོགས་པས་ཉེ་བར་མཚོན་པ་ལ་རབ་ཏུ་གནས་པའི་བྱང་
སེམས་ཀྱི་དོན་དམ་པའི་སེམས་དེ་ནི་འཇིག་རྟེན་ལས་འདས་པའི་སེམས་དང་བོ་ཞེས་
བྱའོ། །ཞེས་པའོ། །
འདིའི་སྐབས་སུ་སྤྱི་དོན་དང་མཐའ་ཅུང་ཟད་དཔྱད་པ་གཉིས། དང་བོ་ནི།
བསྟན་བཅོས་འདིར་ཟབ་པ་དང་རྒྱ་ཆེ་བའི་ལམ་དཔལ་མགོན་ཀླུ་སྒྲུབ་ཀྱི་དབུ་མ་རིན་
ཆེན་ཕྲེང་བ། ཆོས་དབྱིངས་བསྟོད་པ། མདོ་སྡེ་ཀུན་ལས་བཏུས་པ་སོགས་ལ་བརྟེན་
པ་ཡིན་ལ། གཞན་ཡང་། དབུ་མའི་ཟབ་རྒྱས་ཀྱི་རིམ་པ་སློབ་དཔོན་ཨཱརྱ་དེ་བས་དབུ་
མ་བཞི་བརྒྱ་བ་དང་། རྒྱལ་སྲས་ཆེན་པོ་ཞི་བ་ལྷའི་བསླབ་སྤྱོད་གཉིས། ལེགས་ལྡན་
འབྱེད་ཀྱི་དབུ་མ་སྙིང་བོ་རྩ་འགྲེལ་དང་། ཞི་བ་འཚོའི་དབུ་མ་རྒྱན་རྩ་འགྲེལ་དང་།
ཀ་མ་ལ་ཤཱིལའི་སྒོམ་རིམ་པ་གསུམ་ལ་སོགས་པ་ལས་ལམ་གྱི་རིམ་པ་གཏན་ལ་འབེབས་
ཚུལ་ཡང་ཀླུ་སྒྲུབ་ཀྱི་རྗེས་སུ་འབྲངས་ལ། དེ་ཐམས་ཅད་ཀྱི་དོན་ལ་ངེས་པ་བདེ་བླག་ཏུ་
སྟེར་བ་ནི་བྱང་ཆུབ་ལམ་སྒྲོན་ཡིན་ལ། དེའི་དགོངས་པ་ལེགས་པར་འགྲེལ་བའི་ཚུལ་
ཡང་རྗེ་རྒྱལ་བ་གཉིས་པའི་ལམ་རིམ་གཉིས་ལས་ཤེས་པར་བྱ་དགོས་སོ། །བྱང་སེམས་
ཀྱི་སའི་མཚན་ཉིད་ཡོད་དེ། རང་ལ་བརྟེན་པའི་ཡོན་ཏན་དུ་མའི་རྟེན་ནམ་གནས་སུ་
གྱུར་པའི་བྱང་སེམས་ཀྱི་ཡེ་ཤེས་དེ་ཡིན་པའི་ཕྱིར། དབྱེ་ན། བྱང་སེམས་སྐྱེ་འཕགས་
ཀྱི་ས་གཉིས་ཡོད། རང་ལ་བརྟེན་པའི་ཡོན་ཏན་དུ་མའི་རྟེན་ནམ་གནས་སུ་གྱུར་པའི་
བྱང་སེམས་སོ་སྐྱེའི་རྒྱུད་ཀྱི་ཡེ་ཤེས་དེ། བྱང་སེམས་སོ་སྐྱེའི་སའི་མཚན་ཉིད། ཡང་



39
༄༅། །བརྩམས་པའི་བསྟན་བཅོས་ཀྱི་ལུས་དངོས་བཤད་པ།
རང་ལ་བརྟེན་པའི་ཡོན་ཏན་དུ་མའི་རྟེན་ནམ་གནས་སུ་ གྱུར་ པའི་བྱང་ སེམས་
འཕགས་པའི་ཡེ་ཤེས་དེ། བྱང་སེམས་འཕགས་པའི་སའི་མཚན་ཉིད། སྙིང་རྗེ་ཆེན་
པོ་སོགས་ཐབས་ཁྱད་པར་ཅན་གྱིས་ཟིན་པའི་བྱང་སེམས་འཕགས་རྒྱུད་ཀྱི་སྟོང་ཉིད་
མངོན་སུམ་དུ་རྟོགས་པའི་ཟག་མེད་ཡེ་ཤེས་དེ། བྱང་སེམས་ཀྱི་དོན་དམ་པའི་སའི་
མཚན་ཉིད། དབྱེ་ན། རང་ཡིན་གྱི་རབ་དགའ་སོགས་དོན་དམ་པའི་ས་བཅུ་ཡོད།
དོན་དམ་པའི་སའི་ངོ་བོ་ཟག་མེད་ཡེ་ཤེས་ཡིན་ཏེ། རང་འགྲེལ་ལས། བྱང་ཆུབ་
སེམས་དཔའ་རྣམས་ཀྱི་ཟག་པ་མེད་པའི་ཡེ་ཤེས། ཞེས་གསུངས་པའི་ཕྱིར། དོན་
དམ་པའི་ས་གྲོགས་སྙིང་རྗེ་དང་སེམས་བསྐྱེད་སོགས་ཀྱིས་ཟིན་པ་ཡིན་ཏེ། རང་
འགྲེལ་ལས། སྙིང་རྗེ་ལ་སོགས་པས་ཡོངས་སུ་ཟིན་པ། ཞེས་གསུངས་པའི་ཕྱིར།
དོན་དམ་པའི་ས་དེ་ལ་སའི་མིང་ཐོབ་ཚུལ་ཡོད་དེ། ཡོན་ཏན་བརྒྱ་ཕྲག་བཅུ་གཉིས་ཀྱི་
ནུས་པ་ནམ་ཐོབ་པའི་ཚེ་དོན་དམ་པའི་ས་ཞེས་པའི་མིང་ཐོབ་པའི་ཕྱིར། རང་འགྲེལ་
ལས། ཉིད་ཆར་རྣམ་པར་ཕྱེ་བས་ན་ས་ཞེས་བྱ་བའི་མིང་འཐོབ་སྟེ། ཞེས་དང་།
རྣམ་བཤད་ལས། བྱང་སེམས་འཕགས་པའི་སར་འཇོག་མི་འཇོག་གི་ཁྱད་པར་ནི།
སྙིང་རྗེ་ཆེན་པོས་གཞན་དབང་དུ་གྱུར་མ་གྱུར་དང་། ཡོན་ཏན་བརྒྱ་ཕྲག་བཅུ་གཉིས་
སོགས་ཀྱི་ནུས་པ་ཡོད་མེད་ཀྱི་དབང་གིས་ཡིན་ནོ། །ཞེས་གསུངས་པའི་ཕྱིར། ཁྱབ་
སྟེ། ངོ་བོ་ཟག་མེད་ཡེ་ཤེས་དེ་ཉིད་ལ་དོན་དམ་པའི་སའི་མིང་གྲོགས་གཞན་དོན་ཁུར་
འཁྱེར་གྱི་སྙིང་རྗེ་ཆེན་པོ་ཡོད་པ་དང་། ཡོན་ཏན་བརྒྱ་ཕྲག་བཅུ་གཉིས་སོགས་ཀྱི་ནུས་
པ་ཡོད་པའི་དབང་གིས་དོན་དམ་པའི་སའི་མིང་འཐོབ་པར་གསུངས་པའི་ཕྱིར། སའི་
སྒྲ་དོན་ཡོད་དེ། སའི་སྐད་དོད་ཐུ་མི་ཞེས་པ་རྟེན་དང་གནས་ལའང་འཇུག་ཀྱང་
འདིར་ཡོན་ཏན་དཔག་མེད་ཀྱི་རྟེན་ནམ་གནས་ཡིན་པས་ན་ས་ཞེས་བརྗོད་པའི་ཕྱིར།



40
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རང་འགྲེལ་ལས། ཡོན་ཏན་གྱི་རྟེན་དུ་གྱུར་པའི་ཕྱིར་རོ། །ཞེས་དང་། རྣམ་བཤད་
ལས། ཡོན་ཏན་གྱི་རྟེན་ནམ་གནས་བྱེད་པས་ས་དང་འདྲ་བས་དེ་ལྟར་བསྙད་དོ། །
ཞེས་གསུངས་པའི་ཕྱིར། སྐབས་འདིར་ཟག་བཅས་ཟག་མེད་ཀྱི་དོན་ཡོད་དེ། བདེན་
འཛིན་གྱི་མ་རིག་པ་དང་དེའི་བག་ཆགས་གང་རུང་གིས་བསླད་པ་ཟག་བཅས་དང་།
དེས་མ་བསླད་པ་ཟག་མེད་ཡིན་པའི་ཕྱིར། དོན་དམ་པའི་ས་བཅུ་ཁྱད་པར་བཞིའི་སྒོ་
ནས་འབྱེད་དེ། ཡོན་ཏན་གྱི་གྲངས་འཕེལ་བའི་ཁྱད་པར་དང་། མཐུ་ཕུལ་དུ་བྱུང་
བའི་ཁྱད་པར་དང་། ཕར་ཕྱིན་ལྷག་ཚུལ་གྱི་ཁྱད་པར་དང་། རྣམ་སྨིན་གྱི་སྐྱེ་བ་འཛིན་
ཚུལ་གྱི་ཁྱད་པར་དང་བཞིའི་སྒོ་ནས་འབྱེད་པའི་ཕྱིར། དང་བོ་གྲུབ་སྟེ། ས་དང་བོར་
ཡོན་ཏན་བརྒྱ་ཕྲག་བཅུ་གཉིས་འཐོབ་ཚུལ་སོགས་འཆད་འགྱུར་ལྟར་ཡིན་པའི་ཕྱིར།
གཉིས་པ་གྲུབ་སྟེ། ས་དང་བོར་མཐོང་སྤང་སྤོང་ནུས་ལ། ས་གཉིས་པར་སྒོམ་སྤང་
ཆེན་པོ་སྤོང་ནུས་པ་སོགས་ཡེ་ཤེས་ཕུལ་དུ་བྱུང་བའི་ནུས་པའི་ཁྱད་པར་སོགས་དེ་ཡིན་
པའི་ཕྱིར། གསུམ་པ་གྲུབ་སྟེ། ས་དང་བོར་སྦྱིན་པའི་ཕར་ཕྱིན་ལྷག་པ་དང་། ས་
གཉིས་པར་ཚུལ་ཁྲིམས་ཀྱི་ཕར་ཕྱིན་ལྷག་པ་སོགས་དེ་ཡིན་པའི་ཕྱིར། བཞི་བ་རྣམ་
སྨིན་གྱི་སྐྱེ་བ་འཛིན་ཚུལ་གྱི་ཁྱད་པར་ཡོད་དེ། ས་དང་པོར་འཛམ་གླིང་ལ་དབང་བའི་
རྒྱལ་བོར་སྐྱེ་བ་འཛིན་པ་སོགས་དེ་ཡིན་པའི་ཕྱིར། དོན་དམ་པའི་ས་བཅུ་ཁྱད་པར་
བཞིའི་སྒོ་ནས་འབྱེད་ཀྱང་ངོ་བོ་ཟག་མེད་ཡེ་ཤེས་ཡིན་པ་དང་རྣམ་པ་ལ་ཁྱད་པར་མེད་
དེ། ནམ་མཁའ་ལ་མཁའ་ལྡིང་བཅུས་བགྲོད་པའི་རྗེས་དང་། ཚོན་སོ་སོས་བྱུགས་
པའི་རྗེས་སོ་སོར་མི་འདྲ་བ་མེད་པར་ཐོགས་རེག་བཀག་ཙམ་དུ་མཚུངས་ཀྱང་འཕགས་
པ་རྣམས་ཀྱིས་མངོན་སུམ་དུ་གཟིགས་པ་ལྟར་བརྗོད་དུ་མེད་པ་དཔེ་དེ་བཞིན་ཡིན་
པའི་ཕྱིར། རང་འགྲེལ་ལས། འདི་ལ་ངོ་བོའི་ཁྱད་པར་གྱིས་བྱས་པའི་དབྱེ་བ་ནི་ཡོད་



41
༽ ༄༅། །བརྩམས་པའི་བསྟན་བཅོས་ཀྱི་ལུས་དངོས་བཤད་པ།
པ་མ་ཡིན་ནོ། །ཞེས་གསུངས་པའི་ཕྱིར། དོན་དམ་པའི་ས་བཅུས་ཆོས་ཉིད་མངོན་
སུམ་དུ་མཐོང་ཚུལ་ལ་ཁྱད་པར་མེད་ཀྱང་དྲི་མས་རིམ་གྱིས་དག་པའི་ཚེ་འགོག་བདེན་
རང་སྟེང་དུ་མཐོང་ཚུལ་ལ་ཁྱད་པར་ཡོད་དེ། ས་དང་བོར་མཐོང་སྤང་གིས་དག་པའི་
འགོག་བདེན་རང་སྟེང་དུ་མཐོང་ཡང་ཉོན་སྒྲིབ་ཀྱིས་དག་པའི་དེ་རང་སྟེང་དུ་མ་མཐོང་
བ་ནས་ས་དགུ་བའི་ཚེ་ཤེས་སྒྲིབ་ཆེན་པོས་དག་པའི་དེ་རང་སྟེང་དུ་མཐོང་ཡང་ཆུང་
ངུས་དག་པའི་དེ་མ་མཐོང་ལ། སངས་རྒྱས་སར་སྒྲིབ་གཉིས་ཀྱིས་དག་པའི་འགོག་
བདེན་མཐོང་བའི་བར་ཡིན་པའི་ཕྱིར། ཆོས་དབྱིངས་བསྟོད་པ་ལས། ཇི་ལྟར་ཚེས་
པའི་ཟླ་བ་ལ། །སྐད་ཅིག་སྐད་ཅིག་འཕེལ་བར་མཐོང་། །དེ་བཞིན་ས་ལ་ཞུགས་རྣམས་
ཀྱི། །རིམ་གྱིས་རིམ་གྱིས་འཕེལ་བར་མཐོང་། །ཞེས་གསུངས་པའི་ཕྱིར། དེར་མ་
ཟད་མདོ་སྡེ་རྒྱན་ལས། སྐུ་མེད་པ་དང་བཅས་དང་སྐུ་ཐོབ་དང་། །སྐུ་ཡོངས་རྫོགས་
དང༌། ཞེས་པ་རྩ་འགྲེལ་ལྟར་ཐོས་བསམ་གྱི་དུས་ན་ཆོས་སྐུ་མེད་པ་དང་། མོས་སྤྱོད་
ཀྱི་ས་ན་ཆོས་སྐུ་ལ་བསྒོམ་བྱུང་གི་སྣང་བ་དང་བཅས་པ་དང་། ས་ཐོབ་པ་ནས་ཆོས་སྐུ་
ཐོབ་པ་དང་། དག་ས་ལ་ཆོས་སྐུ་རྫོགས་པར་འགྱུར་ཞེས་འགོག་བདེན་ལ་ཆོས་སྐུའི་ཐ་
སྙད་ཙམ་མཛད་པ་ཡོད་པར་དབུ་སེམས་གཉིས་ཀས་འདོད་པའི་ཕྱིར་དང་། གསང་
བ་བསམ་གྱིས་མི་ཁྱབ་པའི་མདོ་སོགས་ལས། བྱང་ཆུབ་སེམས་དཔའི་རྡོ་རྗེའི་ལུས་ལ་
ཆོས་སྐུའི་ཐ་སྙད་མཛད་པའི་ཕྱིར། དེར་ཐལ། དེ་ཆོས་སྐུ་བཏགས་པ་བ་དང་རྡོ་རྗེའི་
ལུས་མཚན་ཉིད་པ་ཡིན་པའི་ཕྱིར། ས་དང་བོ་རབ་ཏུ་དགའ་བའི་མཚན་ཉིད་ཡོད་དེ།
ཡོན་ཏན་དུ་མའི་ རྟེན་བྱེད་ པའི་ ས་ དང་ བོའི་མངོན་རྟོགས་དེ་ཡིན་ པའི་ ཕྱིར།
དམིགས་ཚུལ་གྱི་སྒོ་ནས་དབྱེ་ན། དོན་དམ་པའི་ས་དང་ཀུན་རྫོབ་པའི་ས་གཉིས་ཡོད་
དེ། མཉམ་རྗེས་ཀྱི་ཡེ་ཤེས་གཉིས་ཡོད་པའི་ཕྱིར། རྒྱལ་ཚབ་རྗེས་ས་དང་བོ་ལ་མཐོང་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྒོམ་གྱིས་བསྡུས་པའི་མཉམ་རྗེས་གཉིས་བཞག་པ་སྐབས་འདིར་རང་ལུགས་སུ་མི་
བྱའོ། །ཀུན་ཏུ་བཟང་བོའི་སྨོན་པས་རབ་བསྔོས་དགའ་བ་ལ་ཞེས་བྱང་སེམས་ཀུན་
བཟང་གི་སྨོན་ལམ་སྨོས་པའི་རྒྱུ་མཚན་ཡོད་དེ། ས་བཅུ་བ་ལས་སྨོན་ལམ་ཆེན་པོ་བཅུ་
ལ་སོགས་པའི་སྨོན་ལམ་འབུམ་ཕྲག་གྲངས་མེད་བཅུ་ས་དང་བོ་བས་འདེབས་པར་
གསུངས་པ་དེ་ཐམས་ཅད་རྒྱལ་སྲས་ཀུན་བཟང་གི་སྨོན་ལམ་བཟང་སྤྱོད་དུ་འདུ་བར་
ཤེས་པའི་ཆེད་ཡིན་པའི་ཕྱིར་དང་། དེའི་སྨོན་ལམ་ཀུན་འཇམ་དཔལ་དཔའ་བོ་
སོགས་ཚིགས་བཅད་གཉིས་སུ་འདུ་ཞིང་། སྨོན་ལམ་བླ་ན་མེད་པར་གསུངས་པའི་
ཕྱིར། ས་དང་བོ་ལ་རབ་ཏུ་དགའ་བ་ཞེས་བརྗོད་པའི་རྒྱུ་མཚན་ཡོད་དེ། ས་བཅུ་བའི་
མདོ་ལས་གསུངས་པ་ལྟར་སངས་རྒྱས་ཆོས་སོགས་དྲན་པའི་རབ་དགའ་བཅུ་དང་།
བདག་ངན་སོང་ལས་ལོག་གོ །བདག་སངས་རྒྱས་དང་ཉེའོ། །བདག་སོ་སྐྱེ་ལས་རིང་
ངོ། །བདག་ཡེ་ཤེས་དང་ཉེའོ། །བདག་སེམས་ཅན་ཐམས་ཅད་ཀྱི་སྟོན་པར་འགྱུར་
རོ་སྙམ་པ་སོགས་མཆོག་ཏུ་དགའ་བ་མང་བོ་ཐོབ་པས་དེ་ལྟར་བརྗོད་པའི་ཕྱིར། །
མཐའ་ཅུང་ཟད་དཔྱད་པ་ལ། ཁ་ཅིག་ན་རེ། དམིགས་པ་དང་མཚུངས་ལྡན་
གང་རུང་གི་སྒོ་ནས་ཟག་པ་རྒྱས་སུ་རུང་བ་ཟག་བཅས་དང། དེ་ལྟར་མི་རུང་བ་ཟག་
མེད་ཀྱི་དོན་ཡིན་ཏེ། མཛོད་ལས། ཟག་བཅས་གང་ཕྱིར་དེ་དག་ལ། །ཟག་རྣམས་
ཀུན་ཏུ་རྒྱས་པར་འགྱུར། །ཞེས་གསུངས་པའི་ཕྱིར་ན་མ་ཁྱབ་སྟེ། སྐབས་འདིའི་ཟག་
བཅས་ཟག་མེད་ཀྱི་དོན་ཐུན་མོང་མ་ཡིན་པ་གཅིག་ཡོད་ པའི་ ཕྱིར། དེར་ཐལ།
སྐབས་འདིར་མ་རིག་པ་དང་དེའི་བག་ཆགས་གང་རུང་གིས་བསླད་པ་ཟག་བཅས་
དང་། དེ་གང་རུང་གིས་མ་བསླད་པ་ཟག་མེད་དུ་འཇོག་དགོས་པའི་ཕྱིར། དེར་ཐལ།
སྐབས་འདིའི་ཟག་པ་བདེན་འཛིན་གྱི་མ་རིག་པ་དང་། དེའི་བག་ཆགས་གང་རུང་ལ་



43
༄༅༅། །བརྩམས་པའི་བསྟན་བཅོས་ཀྱི་ལུས་དངོས་བཤད་པ།
བྱེད་པའི་ཕྱིར། རྣམ་བཤད་ལས། མཛོད་ནས་བཤད་པ་ལྟར་གྱི་ཟག་པ་རྒྱས་སུ་མི་
རུང་བ་ལ་ཟག་མེད་དུ་འཆད་པ་ནི་ལུགས་འདིའི་ཟག་མེད་དུ་འཇོག་པའི་དོན་ཐུན་
མོང་མ་ཡིན་པ་མ་རྟོགས་པར་སྣང་བས་རང་ལུགས་ནི་བདེན་འཛིན་གྱི་མ་རིག་པ་དང་།
དེའི་བག་ཆགས་གང་རུང་གིས་བསླད་པ་ནི་ཟག་བཅས་དང་། བསླད་པ་དེ་དང་བྲལ་
བའི་ཡེ་ཤེས་ནི་ཟག་མེད་ཡིན་ཏེ། ཞེས་གསུངས་པའི་ཕྱིར། གཞན་ཡང་། མཆོག་གི་
སྤྲུལ་སྐུ་ཆོས་ཅན། ཟག་བཅས་ཡིན་པར་ཐལ། མཚན་ཉིད་དེའི་ཕྱིར། འདོད་མི་
ནུས་ཏེ། ཟག་པ་ཀུན་ཟད་ཀྱི་གང་ཟག་ཡིན་པའི་ཕྱིར་ཏེ། སངས་འཕགས་ཡིན་པའི་
ཕྱིར། ཁ་ཅིག དག་ས་བའི་རྒྱུད་ཀྱི་མ་རིག་བག་ཆགས་ཀྱི་སས་ཀུན་ནས་བསླངས་
པའི་ཟག་མེད་ཀྱི་ལས་ཟག་མེད་ཡིན་ཟེར་བ་མི་འཐད་དེ། ཟག་བཅས་ཡིན་པའི་ཕྱིར་
ཏེ། སློབ་པའི་རྗེས་ཐོབ་ཀྱི་ཤེས་པ་ཡིན་པའི་ཕྱིར། ཁྱབ་སྟེ། སློབ་པའི་མཉམ་བཞག་
མི་རྟོག་ཡེ་ཤེས་དང་། རྒྱུན་མཐའ་བའི་རྒྱུད་ཀྱི་སེམས་བསྐྱེད་ལྟ་བུ་མ་ཡིན་པ་ལ་མ་
རིག་བག་ཆགས་ཀྱིས་མ་བསླད་པའི་ཤེས་པ་མེད་པའི་ཕྱིར་ཏེ། རྣམ་བཤད་ལས། དེ་
ཡང་སངས་རྒྱས་ཀྱི་ས་མ་ཐོབ་ཚུན་ཆད་དུ་མ་རིག་པའི་བག་ཆགས་ཀྱིས་མ་བསླད་པའི་
ཤེས་པ་ནི་འཕགས་པ་རྣམས་ཀྱི་མཉམ་བཞག་མི་རྟོག་པའི་ཡེ་ཤེས་མིན་པ་མེད་ལ། དེ་
ཡང་རེས་འཇོག་པ་སྟེ་མཉམ་བཞག་ལས་ལངས་པ་ན་བག་ཆགས་ཀྱིས་བསླད་པ་ཅན་
དུ་སྐྱེའོ། །ས་བདུན་པའི་བར་དུ་ནི་མ་རིག་པས་བསླད་པ་ཡོད་ལ་ས་བརྒྱད་པ་ནས་
དང་། དགྲ་བཅོམ་པ་གཉིས་ལ་ནི་སློད་བྱེད་ཀྱི་མ་རིག་པ་ཟད་པས་དེས་བསླད་པ་མེད་
ཀྱི། མ་རིག་པའི་བག་ཆགས་ཀྱིས་བསླད་པ་ནི་ཡོད་དོ། །ཞེས་གསུངས་པའི་ཕྱིར།།
ཁྱབ་སྟེ། འདིའི་ཟག་པ་ལ་མ་རིག་པ་དང་དེའི་བགས་ཆགས་གཉིས་ཀ་བཞག་པའི་
ཕྱིར། ཁ་ཅིག ཀུན་བཏུས་ལྟར་ཟག་པའི་སྒོ་དྲུག་ཅི་རིགས་དང་འབྲེལ་བ་ཟག་



44
། དབམཆེ
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བཅས་དང་། དེ་དང་བྲལ་བ་ཟག་མེད་ཟེར་བ་མི་འཐད་པར་ཐལ། དགྲ་བཅོམ་
གཉིས་དང་དག་ས་བའི་རྒྱུད་ཀྱི་ལུས་ངག་གི་གནས་ངན་ལེན་གྱི་དྲི་མ་ཕྲ་མོ་ཟག་མེད་
དུ་ཐལ་བའི་ཕྱིར། སོ་སྐྱེ་དང་དེའི་ཉེར་ལེན་གྱི་གཟུགས་ཕུང་ཟག་བཅས་ཡིན་པས་མ་
རིག་པ་དང་དེའི་བག་ཆགས་གང་རུང་གིས་བསླད་པའི་ཤེས་པ་ཟག་བཅས་ཀྱི་མཚན་
ཉིད་དུ་འཇོག་པ་མི་འཐད་པར་སེམས་སོ། །ཁ་ཅིག ཚོགས་ལམ་ན་ཞི་གནས་ཀྱིས་
སྟོང་ཉིད་ལ་དམིགས་པའི་ཚེ་གཉིས་སྣང་ཡོད་ལ་ཡེ་ཤེས་དེ་སྟོང་ཉིད་ལ་གཉིས་སྣང་
ནུབ་པ་ལྟར་སོང་བའི་ཚེ་སྦྱོར་ལམ་དུ་འཕོས་ཟེར་བ་མི་འཐད་པར་ཐལ། དྲོད་ཀྱི་ཚེ་
གཉིས་སྣང་ནུབ་པ་ལྟར་སྣང་བའི་ཡེ་ཤེས་མ་ཐོབ་པའི་ཕྱིར། སྙིང་བོའི་རྒྱན་ལས། དེ་
ལྟ་བུའི་སྟོང་ཉིད་རྟོགས་པའི་ཞི་ལྷག་ཟུང་འབྲེལ་ཐོག་མར་སྐྱེས་པ་ན་སྦྱོར་ལམ་དྲོད་
སྐྱེས་པ་ཞེས་བྱ་ལ་དེའི་ཚེ་མཉམ་པར་བཞག་བཞིན་པའི་དུས་ཉིད་ནའང་གཉིས་སྣང་
ཡོད་པ་མྱོང་སྟོབས་ཀྱིས་ངེས་ནུས་ཀྱང་སྦྱོར་ལམ་བཟོད་པ་སོགས་ཀྱི་ཚེ་དེ་ལྟར་ངེས་མི་
ནུས་པས་ཉན་ཐོས་ཀྱི་ས་ལས་གཉིས་སྣང་ནུབ་པ་ལྟར་སྣང་གི་གཉིས་སྣང་ནུབ་པ་ནི་མ་
ཡིན་ནོ། །ཞེས་དང་། དེར་མ་ཟད་འཕགས་པ་ཐོགས་མེད་ཀྱི་ཡང་དགོངས་པ་ཡིན་
པའི་ཕྱིར། ཁ་ཅིག རང་འགྲེལ་ལས། གཉིས་སུ་མེད་པའི་ཡེ་ཤེས་ཀྱི་མིང་ཅན་ཞེས་
པའི་གཉིས་མེད་མཐའ་གཉིས་སུ་མེད་པ་ལ་བཤད་པ་མི་འཐད་པར་ཐལ། དེ་ཡུལ་ཡུལ་
ཅན་རྒྱང་ཆད་ཀྱི་གཉིས་མེད་ལ་བྱེད་པའི་ཕྱིར། རྣམ་བཤད་ལས། ས་དང་བོ་ལ་གཉིས་
སུ་མེད་པའི་ཡེ་ཤེས་ཀྱི་མིང་ཅན་ཞེས་གསུངས་པ་ནི་ཡུལ་ཡུལ་ཅན་རྒྱང་ཆད་དུ་གཉིས་སུ་
སྣང་བ་མེད་པ་ལ་ཟེར་གྱི་མཐའ་གཉིས་སྤངས་པ་ཙམ་གྱི་ཡེ་ཤེས་ལ་མི་བྱའོ། །ཞེས་
གསུངས་པའི་ཕྱིར། ཁ་ཅིག མ་རིག་པ་དང་དེའི་བག་ཆགས་ཟད་ན་ཡེ་ཤེས་ཀྱང་
ལྡོག་དགོས་ཟེར་བ་དང་། མཉམ་བཞག་ན་ཡེ་ཤེས་མེད་ཟེར་བ་དག་མི་འཐད་པར་



45
༄༅། །བརྩམས་པའི་བསྟན་བཅོས་ཀྱི་ལུས་དངོས་བཤད་པ།།
ཐལ། དེ་ལྟར་འདོད་པ་མུ་སྟེགས་དཔྱོད་པ་བས་དྲི་མ་ཟད་ན་སེམས་ཟད་པར་འདོད་པ་
ལྟར་སྐུར་འདེབས་ཆེན་པོ་ཡིན་པའི་ཕྱིར། གཞན་ཡང་། སྟོང་ཉིད་མངོན་སུམ་དུ་
མཐོང་བ་དང་། གྲོལ་བར་བྱེད་པའི་སེམས་གཅིག་ཐ་སྙད་དུ་འཇོག་མི་རིགས་པར་ཐལ།
འདོད་པའི་ཕྱིར། འདོད་མི་ནུས་ཏེ། རིན་ཆེན་ཕྲེང་བ་ལས། དེ་ཕྱིར་དེ་ལྟར་མཐོང་བ་
གྲོལ། །གང་གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་ལ་བརྗོད། །ཅེས་
གསུངས་པའི་ཕྱིར། གཞན་ཡང་། སེམས་ཀྱི་རང་བཞིན་འོད་གསལ་བ་དང་དྲི་མ་གློ་
བུར་བ་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། སེམས་དང་དྲི་མ་
ཐོག་མེད་ནས་ལྷན་ཅིག་སྐྱེས་པ་ཡིན་ཡང་དྲི་མ་སེམས་ཀྱི་རང་བཞིན་ལ་མ་ཞུགས་པར་
ཆུའི་རྙོག་བཞིན་འབྲལ་རུང་དང་། སེམས་རང་བཞིན་གྱིས་འོད་གསལ་བ་ཡིན་པའི་
ཕྱིར། དེར་ཐལ། ཡེ་ཤེས་ཀྱི་མེས་སེམས་སྟེང་གི་དུག་གསུམ་གྱི་བུད་ཤིང་བསྲེགས་
ནས་མེད་པར་བྱེད་ཀྱང་སེམས་བསྲེགས་ནས་མེད་པར་མི་བྱེད་པ་རྡོ་རྒྱུས་ཀྱི་གོས་ཀྱི་དྲི་
མ་བསྲེགས་ཀྱང་གོས་མི་འཚིག་པ་བཞིན་ཡིན་པའི་ཕྱིར། ཆོས་དབྱིངས་བསྟོད་པ་
ལས། ཇི་ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་ཅན། །ཇི་ལྟར་མེ་ཡི་
ནང་བཅུག་ན། །དྲི་མ་འཚིག་འགྱུར་གོས་མིན་ལྟར། །དེ་བཞིན་འོད་གསལ་བ་ཡི་
སེམས། །འདོད་ཆགས་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་བསྲེགས། །དེ་
ཉིད་འོད་གསལ་མ་ཡིན་ནོ། །ཞེས་གསུངས་པའི་ཕྱིར། འདིའི་མཐུ་ཕུལ་དུ་བྱུང་བའི་
ཁྱད་པར་ཞིང་བརྒྱ་གཡོ་བ་སོགས་ལ་བྱེད་ཟེར་བ་མི་འཐད་པར་ཐལ། དེ་ཡོན་ཏན་
བརྒྱ་ཕྲག་བཅུ་གཉིས་ཀྱི་ནང་དུ་བགྲང་ཟིན་པའི་ཕྱིར། ཁོ་ན་རེ། ཉན་རང་བྱང་
འཕགས་ཀྱི་མཉམ་བཞག་ཡེ་ཤེས་ལ་དོན་དམ་པའི་སར་འཇོག་མི་འཇོག་གི་ཁྱད་པར་
མེད་པར་ཐལ། དེ་གསུམ་དང་རྣམ་མཁྱེན་དང་བཞི་གའི་ངོ་བོ་ལ་དྲི་མས་ཅུང་ཟད་



46
-
，--
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཀྱང་མ་བསླད་པར་མཚུངས་པའི་ཕྱིར་ན་མ་ཁྱབ། དོན་དམ་པའི་སར་འཇོག་མི་
འཇོག་གི་ཁྱད་པར་ངོ་བོ་ཟག་མེད་ཙམ་དང་དམིགས་རྣམ་གྱིས་མི་འབྱེད་པར་གྲོགས་
གཞན་དོན་ཁུར་འཁྱེར་གྱི་སྙིང་རྗེ་དང་། ཡོན་ཏན་བརྒྱ་ཕྲག་བཅུ་གཉིས་སོགས་ཀྱི་
མཐུ་ནུས་ཡོད་མེད་ཀྱི་སྒོ་ནས་འཇོག་པས་ཉན་རང་ལ་དེ་འདྲ་མེད་ལ་བྱང་འཕགས་ལ་
ཡོད་པའི་ཕྱིར། རྣམ་བཤད་ལས། བྱང་སེམས་འཕགས་པའི་མཉམ་བཞག་ཡེ་ཤེས་
དང་། ཉན་རང་འཕགས་པའི་མཉམ་བཞག་ཡེ་ཤེས་གཉིས་མ་རིག་པའི་བག་ཆགས་
ཀྱིས་མ་བསླད་པར་ཆོས་ཉིད་མངོན་སུམ་དུ་རྟོགས་པར་མཚུངས་ཀྱང་། བྱང་སེམས་
འཕགས་པའི་སར་འཇོག་མི་འཇོག་གི་ཁྱད་པར་ནི་སྙིང་རྗེ་ཆེན་པོས་གཞན་དབང་དུ་
གྱུར་མ་གྱུར་དང་། ཡོན་ཏན་བརྒྱ་ཕྲག་བཅུ་གཉིས་སོགས་ཀྱི་ནུས་པ་ཡོད་མེད་ཀྱི་
དབང་གིས་ཡིན་ནོ། །ཞེས་གསུངས་པའི་ཕྱིར་དང་། སྟོང་ཉིད་མངོན་སུམ་དུ་རྟོགས་
པའི་ཟག་མེད་ཡེ་ཤེས་ཙམ་ཐེག་པ་གསུམ་གར་ཡོད་ཀྱང་དེ་གསུམ་གའི་ཚོགས་སྦྱོར་གྱི་
སྐབས་སུ་སྟོང་ཉིད་ལ་བསྐལ་ཆེན་གྲངས་མེད་གཅིག་གི་བར་དུ་རིགས་པའི་རྣམ་གྲངས་
མཐའ་ཡས་པའི་སྒོ་ནས་བློ་གྲོས་རྒྱས་པ་དང་མ་རྒྱས་པའི་ཁྱད་པར་ཡོད་པས་སྟོང་ཉིད་
མངོན་སུམ་དུ་རྟོགས་པའི་མཐུ་ནུས་དང་། ཏིང་ངེ་འཛིན་མཐའ་ཡས་པ་ཐོབ་མ་ཐོབ་
ཀྱི་ཁྱད་པར་ཆེ་བའི་ཕྱིར། རྣམ་བཤད་ལས། གཞན་ཡང་སྔར་བཤད་པ་ལྟར་ཚོགས་
སྦྱོར་གྱི་སྐབས་སུ་བདག་མེད་གཉིས་ཀྱི་དེ་ཁོ་ན་ཉིད་ཀྱི་དོན་ལ་རིགས་པའི་རྣམ་གྲངས་
དཔག་ཏུ་མེད་པའི་སྒོ་ནས་ཟབ་དོན་ལ་བློ་རྒྱས་པ་དང་མ་རྒྱས་པ་ལས་དེ་ཁོ་ན་ཉིད་
རྟོགས་མ་རྟོགས་ཀྱི་ཁྱད་པར་ཡང་ཤིན་ཏུ་ཆེའོ། །ཞེས་གསུངས་པའི་ཕྱིར། ཁོ་ན་རེ།
སྟོང་ཉིད་མངོན་སུམ་དུ་རྟོགས་པའི་མཐོང་ལམ་མཉམ་བཞག་ཡེ་ཤེས་དྲི་མ་ཐམས་
ཅད་དང་བྲལ་བར་ཐལ། དེ་ལ་དྲི་མས་ཅུང་ཟད་ཀྱང་བསླད་པ་མེད་པའི་ཕྱིར་ན་མ་



༄༅། །བརྩམས་པའི་བསྟན་བཅོས་ཀྱི་ལུས་དངོས་བཤད་པ།
ཁྱབ། འདོད་མི་ནུས་ཏེ། མཐོང་ལམ་ཡིན་པའི་ཕྱིར། ཁོ་ན་རེ། ས་དང་བོ་ལ་
གཞུང་འདིའི་དངོས་བསྟན་དགོས་པར་ཐལ། འདིའི་ས་དང་བོ་ཁྱད་པར་བཞིའི་སྒོ་
ནས་བསྟན་པའི་ཕྱིར་ན་མ་ཁྱབ། འདོད་མི་ནུས་ཏེ། འདིས་དངོས་བསྟན་གྱི་ས་ལ་
མཉམ་བཞག་གིས་ཁྱབ་པའི་ཕྱིར་དང་། གཞུང་ལྷག་མས་རྗེས་ཐོབ་ཡེ་ཤེས་སོགས་ས་
དེའི་ཡོན་ཏན་དུ་བསྡུས་ནས་བཤད་པའི་ཕྱིར། རྣམ་བཤད་ལས། དེས་ན་ས་སོ་སོའི་མི་
རྟོག་ཡེ་ཤེས་ལ་ཡོན་ཏན་གྱི་གྲངས་ལ་སོགས་པའི་ནུས་པ་དམན་མཆོག་གི་ཁྱད་པར་ཆེན་
པོ་ཡོད་པས་ས་རྣམས་ལ་སོ་སོར་འཇོག་ལ། ས་སོ་སོའི་སྐབས་ཀྱི་རྗེས་ཐོབ་ཀྱི་ཡོན་ཏན་
རྣམས་ཀྱང་ས་དེ་དང་དེར་བསྡུ་དགོས་པས་མཉམ་བཞག་ཁོ་ན་ལ་མི་བྱའོ། །ཞེས་
གསུངས་པའི་ཕྱིར། ཁ་ཅིག་ན་རེ། རྣམ་བཤད་ལྟར་ས་དང་བོའི་སྒོམ་ལམ་འདོད་པ་
མི་འཐད་པར་ཐལ། སྒོམ་ལམ་ཐོབ་པ་དང་ས་གཉིས་པར་འཕོས་པ་དུས་མཉམ་པའི་
ཕྱིར། དེར་ཐལ། ས་དང་བོར་སངས་རྒྱས་མང་བོ་ལ་བསྙེན་བཀུར་བྱེད་ཀྱང་བསྐལ་
བའམ་དུས་འདི་ཙམ་ལ་བྱེད་ཅེས་མ་བཤད་ལ། ས་ལྷག་མའི་སྐབས་སུ་བསྐལ་བ་
འབུམ་ཕྲག་སོགས་སུ་སྦྱོང་དགོས་པར་བཤད་པའི་ཕྱིར་དང་། ས་དང་བོར་རྣམ་
བཤད་ལྟར་བསྐལ་ཆེན་དུ་མ་བྱུང་ན་སྒོམ་ལམ་རུང་ཡང་དེ་ལྟར་མི་འགོར་བའི་ཕྱིར་ཏེ།
ས་དང་བོ་ནས་གཉིས་པར་འཕོ་བའི་ཡོན་ཏན་ལ་ཁྱད་པར་བཅུ་འགྱུར་ལས་མ་བྱུང་ལ་
ས་གཞན་ལ་ཡོན་ཏན་གྱི་གྲངས་བརྒྱ་འགྱུར་དུ་སོང་བའི་ཕྱིར། དེར་ཐལ། ས་དང་
བོར་ཡོན་ཏན་བརྒྱ་དང་། གཉིས་པར་སྟོང་དང་། གསུམ་པར་འབུམ་སོགས་ཡིན་
པའི་ཕྱིར་ཞེས་སྨྲ་བ་དཔྱད་གཞི་ཆེ་བ་ཁོ་ནར་སྣང་ངོ༌། །མཁས་གྲུབ་རྗེའི་བརྟག་
འགྲེལ་ལས། ཕ་རོལ་ཏུ་ཕྱིན་པའི་ཐེག་པ་བས་ཀྱང་མ་རིག་བག་ཆགས་ཀྱི་ས་དང་ཟག་
པ་མེད་པའི་ལས་ཀྱི་རྐྱེན་གྱིས་ཡིད་ཀྱི་རང་བཞིན་གྱི་ལུས་མཚན་དཔེས་བརྒྱན་པའི་



48
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྣམ་པ་ཅན་གྲུབ་ནས་དེཉིད་ས་བཅུ་བའི་སྲིད་པ་ཐ་མའི་བར་དུ་ཇེ་བཟང་གིས་འགྲོ་
བར་འདོད་མོད་ཀྱང་ཞེས་དང་། བྱང་སེམས་ལུས་ཀྱི་གསང་བ་རྡོ་རྗེའི་སྐུ། །བླ་མེད་
སྒྱུ་ལུས་གཅིག་གམ་ཉེར་ལེན་དབྱེ། །སྒོ་གསུམ་དག་པ་སྦྱོར་ལམ་རྟགས་ཀྱི་སྐབས། །
ལུས་སེམས་འབྲེལ་བ་ཆད་ཀྱང་ཕྲ་མོའི་མིན། །རྡོ་རྗེའི་ལུས་དངོས་ཆོས་སྐུ་བཏགས་པ་
བའོ། །ཞེས་པ་ལྟར་དཔྱད་པར་བྱའོ། །འབད་རྩོལ་རགས་པའི་སྒོ་ནས་སྙིང་རྗེ་དང་
སྨོན་ལམ་གྱི་དབང་གིས་སྐྱེ་འཆི་མཚན་ཉིད་པས་གཞོམ་གཞིགས་བྲལ་བའི་རྡོ་རྗེའི་སྐུ་
དག་ས་ནས་ཐོབ་ཀྱང་དགོས་དབང་གིས་གདུལ་བྱའི་སྣང་ངོར་འཆི་འཕོ་སྟོན་པ་སར་
གནས་སེམས་དཔའ་ཆེན་པོ་འགའ་ཞིག་གིས་ཀྱང་བློར་མི་ཤོང་བ་སྟོན་པ་ལ་བསམ་
གྱིས་མི་ཁྱབ་པའི་འཆི་འཕོར་གསུངས་པ་ཡོད་དོ། །ཤེས་པ་རྣམས་མ་རིག་པ་དང་དེའི་
བག་ཆགས་གང་རུང་གིས་བསླད་ཚུལ་སྣང་ཚུལ་ལ་དེས་བསླད་པས་འཁྲུལ་ཤེས་ཡིན་
པས་འཇོག་ལ། རང་རྒྱུད་པ་ལྟར་ཆོས་ཅན་མཐུན་སྣང་བ་མེད་པའི་རྒྱུ་མཚན་ཡང་
འདིའི་སྟེང་ནས་ཤེས་དགོས་སོ། །ལེའུ་གཉིས་པའི་མཐའ་དཔྱོད་ལས། འཁྲུལ་ཤེས་
ཡིན་པར་ཐལ། རྒྱུན་མཐའི་སྔ་ལོགས་ཀྱི་རྟོག་པ་ཡིན་པའི་ཕྱིར། ཞེས་གསུངས་པས་
རྒྱུན་མཐའ་བའི་རྒྱུད་ཀྱི་རྣམ་མཁྱེན་རྟོགས་པའི་ཚད་མ་དང་། སེམས་བསྐྱེད་ལྟ་བུ་ལ་
དོན་སྤྱི་སྣང་ཡང་དེ་དོན་དུ་མི་སྣང་ཟེར་དགོས་ལ། དེ་ལ་སྣང་བའི་དོན་སྤྱི་ལ་གང་
འཇོག་ཅེ་ན་དོན་དེ་དང་གཅིག་མ་ཡིན་བཞིན་དུ་གཅིག་ལྟ་བུར་སྣང་བའི་སྒྲོ་བཏགས་
ཀྱི་ཆ་གཅིག་འཇོག་དགོས་པས་ཤེས་པ་གཞན་ལ་སྣང་བའི་དེ་འདྲའི་དོན་དེ་དང་
གཅིག་མ་ཡིན་བཞིན་དུ་གཅིག་ལྟ་བུར་སྣང་བའི་སྒྲོ་བཏགས་ཀྱི་ཆ་འཇོག་གམ་དཔྱད།
རྒྱུན་མཐའ་བ་དང་དེའི་གཟུགས་ཕུང་མ་རིག་པ་དང་དེའི་བག་ཆགས་གང་རུང་གིས་
མ་བསྐྱེད་པས་དེས་མ་བསླད་པར་འཇོག་གམ། སྡུག་བདེན་ཕྲ་མོ་འཚང་རྒྱ་བ་ཡོད་



མེད་དང་། གཟུགས་སྐུའི་རིགས་འདྲའི་རྒྱུ་ལ་ཟག་བཅས་ཟག་མེད་གཉིས་དང་། རྒྱུན་
མཐའ་བའི་སྐུ་ལུས་མ་རིག་བག་ཆགས་ཀྱིས་བསྐྱེད་པ་ཡིན་མིན་དང་། ས་བརྒྱད་པ་ཡན་
ཆད་ནས་སྐུ་ལུས་འདོར་ལེན་བྱེད་ན་རྡོ་རྗེའི་སྐུ་ཐོབ་ཚུལ་དང་། འདོར་ལེན་མི་བྱེད་ན་
གསེར་ཕྲེང་ལས། འདི་ཨབྱུས་ས་བདུན་པ་དང་བརྒྱད་པ་ལ་འཆད་ཀྱང་མདོ་དང་བསྟུན་
ན་བཅུ་བར་གསལ་ཏེ། སྐྱེ་བ་གཅིག་གིས་ཐོགས་པའི་རྒྱལ་སྲས་སུ་བཤད་པས་སོ། །
ཞེས་སོགས་གཞུང་གོང་འོག་བསྡུར་ནས་སྤྲོ་ཚུལ་ཡོད་ཀྱང་མངས་དོགས་སོ། ། །
སའི་ཡོན་ཏན་བཤད་པ།
གཉིས་པ། ཁྱད་ཆོས་སའི་ཡོན་ཏན་ལ་གསུམ། རང་རྒྱུད་མཛེས་པའི་ཡོན་
ཏན་དང་། གཞན་རྒྱུད་ཟིལ་གྱིས་གནོན་པའི་ཡོན་ཏན། ས་དང་བོར་ལྷག་པའི་ཡོན་
ཏན་གཞན་བསྟན་པའོ། །དང་བོ་ལ་གཉིས། ཡོན་ཏན་སོ་སོར་ཕྱེ་སྟེ་བཤད་པ་དང་།
ཡོན་ཏན་མདོར་བསྡུས་ཏེ་བསྟན་པའོ། །དང་བོ་ལ། དོན་ལྡན་གྱི་མཚན་ཐོབ་པའི་
ཡོན་ཏན། རིགས་སུ་སྐྱེས་པ་སོགས་བཞིའི་ཡོན་ཏན། ས་གོང་མ་གནོན་པ་སོགས་
གསུམ་གྱི་ཡོན་ཏན་ནོ། །དང་བོ་འཆད་པར། དེ་ནས་བཟུང་སྟེ་དེ་ནི་ཐོབ་པར་
གྱུར་པ་ཡི། །བྱང་ཆུབ་སེམས་དཔའ་ཞེས་བྱའི་སྒྲ་ཉིད་ཀྱིས་བསྙད་དོ། །
ཞེས་བྱུང་། དོན་ནི། ས་དང་བོ་ཐོབ་པ་དེ་ནས་བཟུང་སྟེ་བྱང་ཆུབ་སེམས་དཔའ་དེ་ནི་
དོན་དམ་པའི་སེམས་བསྐྱེད་དེ་ཐོབ་པར་གྱུར་པ་ཡིས་ཏེ་སྟོབས་ཀྱིས་སོ་སྐྱེའི་ས་ལས་



50 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འདས་པའི་དོན་དམ་པའི་བྱང་ཆུབ་སེམས་དཔའ་ཞེས་བྱའི་སྟེ་ཞེས་བྱ་བའི་སྒྲ་ཉིད་ཀྱིས་
བསྙད་དོ། །ཞེས་པའོ། །
གཉིས་པ། རིགས་སུ་སྐྱེ་བ་སོགས་བཞིའི་ཡོན་ཏན་འཆད་པར། འདི་ནི་
དེ་བཞིན་ གཤེགས་ པ་ རྣམས་ཀྱི་རིགས་སུའང་སྐྱེ་བ་སྟེ། །འདི་ནི་
ཀུན་ཏུ་སྦྱོར་ བ་ གསུམ་ པོ་ ཐམས་ ཅད་ སྤངས་ པ་ ཡིན། །བྱང་ཆུབ་
སེམས་དཔའ་དེ་ནི་དགའ་བ་མཆོག་ཏུ་གྱུར་འཆང་ཞིང་། །འཇིག་
རྟེན་ཁམས་བརྒྱ་ཀུན་ནས་གཡོ་བར་ནུས་པར་གྱུར་ པའང་ཡིན། །
ཞེས་བྱུང་། དོན་ནི། ས་དང་བོ་ལ་གནས་པའི་བྱང་ཆུབ་སེམས་དཔའ་འདི་ནི་སོ་སྐྱེ་
དང་ཉན་རང་གི་ས་ཐམས་ཅད་ལས་འདས་པའི་ཕྱིར་དང་། སངས་རྒྱས་ཀྱི་སའི་རྗེས་
སུ་འགྲོ་བར་ངེས་པའི་ལམ་རྒྱུད་ལ་སྐྱེས་པའི་ཕྱིར། དེ་བཞིན་གཤེགས་པ་རྣམས་ཀྱི་
རིགས་སུའང་སྐྱེས་པ་སྟེ། ལམ་གཞན་དུ་མི་འགྲོ་བར་རང་གི་ལམ་དུ་རིགས་ངེས་པ་
ཡིན་ནོ། །ས་དང་བོ་བ་འདི་ནི་རང་གི་མཚན་ཉིད་ཀྱིས་གྲུབ་པ་མེད་པའི་བདག་མེད་
མངོན་སུམ་དུ་མཐོང་བས་འཇིག་ལྟ་ཀུན་བཏགས་དང་། ཐེ་ཚོམ་དང་
། ཚུལ་ཁྲིམས་
བརྟུལ་ཞུགས་མཆོག་འཛིན་གྱི་ལྟ་བ་སྟེ། མཐོང་སྤང་གི་ཀུན་ཏུ་སྦྱོར་བ་གསུམ་པོ་
ཐམས་ཅད་སྤངས་པ་ཡིན་ནོ། །བྱང་ཆུབ་སེམས་དཔའ་ས་དང་བོ་བ་དེ་ནི་སྔར་བཤད་
པ་ལྟར་རིགས་ངེས་པ་ལ་ཞུགས་པས་དེའི་འབྲས་བུའི་ཡོན་ཏན་འཐོབ་པ་དང་། ས་
དེའི་སྤང་བྱའི་སྐྱོན་དང་བྲལ་བས་ཐུན་མོང་མ་ཡིན་པའི་དགའ་བ་སྐྱེས་པའི་ཕྱིར།
རྒྱལ་སྲས་དེ་དགའ་བ་མཆོག་ཏུ་གྱུར་པ་འཆང་བའང་ཡིན་ཞིང་། འཇིག་རྟེན་གྱི་ཁམས་མི་
གཅིག་པ་བརྒྱ་ཀུན་ནས་གཡོ་བར་ནུས་པར་གྱུར་པའང་ཡིན་ནོ། །ཞེས་པའོ། ། །
གསུམ་པ། ས་གོང་མ་གནོན་པ་སོགས་གསུམ་གྱི་ཡོན་ཏན་འཆད་པར། ས་



༄༅། །སའི་ཡོན་ཏན་བཤད་པ།
ནས་སར་གནོན་བྱེད་ཅིང་གོང་མར་རབ་ཏུ་འགྲོ་བར་འགྱུར། །དེ་
ཚེ་འདི་ཡི་ངན་འགྲོའི་ལམ་རྣམས་ཐམས་ཅད་འགག་པར་འགྱུར། །
དེ་ཚེ་འདི་ཡི་སོ་སོ་སྐྱེ་བོའི་ས་རྣམས་ཐམས་ཅད་ཟད། །ཅེས་བྱུང།
དོན་ནི། ས་དང་བོ་ནས་ས་གཉིས་པར་གནོན་པར་བྱེད་ཅིང་སྤྲོ་ལ་ས་གོང་མར་རབ་
ཏུ་འགྲོ་བར་འགྱུར་རོ། །ས་དང་བོ་ཐོབ་པ་དེའི་ཚེ་བྱང་ཆུབ་སེམས་དཔའ་འདི་ཡི་ངན་
འགྲོར་འགྲོ་བའི་ལམ་རྣམས་མཐའ་དག་འགག་པ་སྟེ་ཟད་པར་འགྱུར་རོ། །ས་དང་བོ་
ཐོབ་པ་དེའི་ཚེ་བྱང་ཆུབ་སེམས་དཔའ་འདི་ཡི་སོ་སོ་སྐྱེ་བོའི་ས་སྟེ། དེའི་གནས་སྐབས་
ཐམས་ཅད་ཟད་དོ། །ཞེས་པའོ། །
གཉིས་པ། སའི་ ཡོན་ ཏན་ མདོར་བསྡུས་ ཏེ་ འཆད་ པར། འདི་ ནི་
འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། །ཅེས་བྱུང་། དོན་
ནི། མདོར་ན་བྱང་ཆུབ་སེམས་དཔའ་ས་དང་བོ་བ་འདི་ནི་ཞུགས་འབྲས་བརྒྱུད་ཀྱི་
དགྲ་བཅོམ་ནས་ཡས་རིམ་གྱིས་བགྲངས་ན་གྲངས་བརྒྱད་པ་ཡིན་པའི་འཕགས་པ་
བརྒྱད་པ་རྒྱུན་ཞུགས་ཞུགས་པ་ལ་འཕགས་པའི་ཆོས་ཐོབ་པ་ལས་རང་དང་རྗེས་སུ་
མཐུན་པའི་སྤངས་རྟོགས་ཀྱི་ཡོན་ཏན་འབྱུང་བར་འགྱུར་བ་བཞིན་དུ་ས་དང་བོ་ཐོབ་
པ་ལས་སྐྱོན་ཟད་པ་དང། ཡོན་ཏན་འབྱུང་བ་ནི་འཕགས་པ་བརྒྱད་པ་ཇི་ལྟ་བ་དེ་
ལྟར་ཉེར་བར་བསྟན་ཏོ། །ཞེས་པའོ། །
གཉིས་པ། གཞན་རྒྱུད་ཟིལ་གྱིས་གནོན་པའི་ཡོན་ཏན་ལ། ས་འདིར་ཉན་
རང་རིགས་ཀྱི་སྒོ་ནས་ཟིལ་གྱིས་གནོན་པ་དང་། ས་བདུན་པར་ཉན་རང་བློའི་སྟོབས་
ཀྱིས་ཟིལ་གྱིས་གནོན་པའོ། །དང་བོ་འཆད་པར། རྫོགས་ པའི་བྱང་ཆུབ་
སེམས་ལྟ་དང་ བོ་ ལ་ གནས་ ཀྱང་། །ཐུབ་ དབང་ གསུང་ སྐྱེས་དང་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བཅས་རང་ སངས་ རྒྱས་ རྣམས་ནི། །བསོད་ ནམས་ དག་ གི་ དབང་
གིས་ཕམ་བྱས་རྣམ་པར་འཕེལ། །ཞེས་བྱུང་། དོན་ནི། རྫོགས་པའི་བྱང་
ཆུབ་ཀྱི་སེམས་ལྟ་ས་གཉིས་པ་སོགས་སུ་མ་ཟད་ས་དང་བོ་རབ་ཏུ་དགའ་བ་ལ་གནས་
པས་ཀྱང་ཐུབ་པའི་དབང་བོའི་གསུང་ལས་སྐྱེས་པའི་ཉན་ཐོས་དང་བཅས་པའི་རང་
སངས་རྒྱས་རྣམས་ནི། ཀུན་རྫོབ་བྱང་ཆུབ་ཀྱི་སེམས་དང་། གཞན་དོན་ཁུར་འཁྱེར་གྱི་
སྙིང་རྗེ་ཆེན་པོ་སོགས་ཐབས་ཁྱད་པར་ཅན་གྱི་བསོད་ནམས་དག་གི་དབང་གིས་ཕམ་པར་
བྱས་པ་སྟེ། ཟིལ་གྱིས་མནན་ནས་དེ་དག་ལས་བསོད་ནམས་རྣམ་པར་འཕེལ་བར་འགྱུར་
རོ། །ཞེས་པའོ། །རྩ་ཚིག་གསུམ་པོ་འདིས། བྱམས་པའི་རྣམ་ཐར་གྱི་མདོ་ལས། །
རིགས་ཀྱི་བུ་འདི་ལྟ་སྟེ་དཔེར་ན། རྒྱལ་བོའི་བུ་སྐྱེས་ནས་རིང་བོ་མ་ལོན་པ་རྒྱལ་བོའི་
མཚན་དང་ལྡན་པ་ནི་བློན་པོའི་ཚོགས་རྒན་པོ་གཙོ་བོར་གྱུར་པ་ཐམས་ཅད་ཀྱང་རིགས་ཀྱི་
བདག་ཉིད་ཆེ་བའི་དབང་གིས་ཟིལ་གྱིས་གནོན་ཏོ། །དེ་བཞིན་དུ་བྱང་ཆུབ་སེམས་དཔའ་
ལས་དང་བོ་བ་བྱང་ཆུབ་ཏུ་སེམས་བསྐྱེད་ནས་རིང་བོ་མ་ལོན་པ་དེ་བཞིན་གཤེགས་པ་ཆོས་
ཀྱི་རྒྱལ་བོའི་རིགས་སུ་སྐྱེས་པས་ཀྱང་བྱང་ཆུབ་ཀྱི་སེམས་དང་སྙིང་རྗེའི་དབང་གིས་ཉན་
ཐོས་དང། རང་སངས་རྒྱས་ཡུན་རིང་དུ་ཚངས་པར་སྤྱོད་པ་རྣམས་ཟིལ་གྱིས་གནོན་
ཏོ། །རིགས་ཀྱི་བུ་འདི་ལྟ་སྟེ། དཔེར་ན། མཁའ་ལྡིང་གི་དབང་བོ་ཆེན་པོའི་ཕྲུ་གུ་
སྐྱེས་ནས་རིང་བོ་མ་ལོན་པའི་གཤོག་པའི་རླུང་ཤུགས་དང་མིག་ཡོངས་སུ་དག་པའི་
ཡོན་ཏན་གང་ཡིན་པ་དེ་ནི་དེ་ལས་གཞན་པའི་བྱའི་ཚོགས་མ་ལུས་པ་རྒས་པར་གྱུར་པ་
ཐམས་ཅད་ལ་ཡོད་པ་མ་ཡིན་ནོ། །དེ་བཞིན་དུ་བྱང་ཆུབ་སེམས་དཔའ་བྱང་ཆུབ་ཏུ་
སེམས་དང་བོ་བསྐྱེད་པ་དེ་བཞིན་གཤེགས་པ་མཁའ་ལྡིང་གི་དབང་བོ་ཆེན་པོའི་
རིགས་ཀྱི་རྒྱུད་དུ་ཡང་དག་པར་བྱུང་བ་མཁའ་ལྡིང་གི་དབང་བོའི་ཕྲུ་གུ་ཐམས་ཅད་



༄༅། །སའི་ཡོན་ཏན་བཤད་པ། ་
5 3
མཁྱེན་པ་ཉིད་དུ་སེམས་བསྐྱེད་པའི་གཤོག་པའི་སྟོབས་ཀྱིས་ཕ་རོལ་གནོན་པ་དང་།
ལྷག་པའི་བསམ་པ་ཡོངས་སུ་དག་པའི་མིག་གི་ཡོན་ཏན་གང་ཡིན་པ་དེ་ནི་བསྐལ་བ་
བརྒྱ་སྟོང་དུ་ངེས་པར་བྱུང་བའི་ཉན་ཐོས་དང། རང་སངས་རྒྱས་ཐམས་ཅད་ལ་ཡོད་
པ་མ་ཡིན་ནོ། །ཞེས་པའི་དོན་བསྡུས་པ་ཡིན་ལ། མདོའི་དོན་ནི། དོན་དམ་པའི་
བྱང་ཆུབ་ཀྱི་སེམས་རང་རྒྱུད་ལ་བསྐྱེད་མ་ཐག་པའི་ས་དང་བོ་བ་ཆོས་ཅན། ཁྱོད་ཀྱིས་
ཉན་རང་རྣམས་སྟོང་ཉིད་མངོན་སུམ་དུ་རྟོགས་པའི་སྒོ་ནས་ཟིལ་གྱིས་གནོན་མི་ནུས་
ཀྱང་ཀུན་རྫོབ་སེམས་བསྐྱེད་སོགས་ཐབས་ཁྱད་པར་ཅན་གྱི་སྒོ་ནས་ཟིལ་གྱིས་གནོན་
ནུས་པ་ཡིན་ཏེ། དཔེར་ན། རྒྱལ་བོའི་བུ་སྐྱེས་ནས་རིང་བོ་མ་ལོན་པ་རྒྱལ་བོའི་
མཚན་དང་ལྡན་པས་བློན་པོའི་ཚོགས་བློའི་སྟོབས་བསྐྱེད་པས་ཟིལ་གྱིས་གནོན་མི་
ནུས་ཀྱང་། རིགས་ཀྱི་བདག་ཉིད་ཆེ་བའི་དབང་གིས་ཟིལ་གྱིས་གནོན་པ་བཞིན་ཡིན་
པའི་ཕྱིར་ཞེས་པ་མདོ་སྔ་མའི་དོན་དང་། ཕྱི་མའི་དོན་ནི། ས་དང་བོ་བ་ཆོས་ཅན།
ཁྱོད་ཀྱིས་བྱང་ཆུབ་ཀྱི་སེམས་དང་། གཞན་དོན་ཁུར་འཁྱེར་གྱི་སྙིང་རྗེ་སོགས་ཐབས་
ཀྱི་ཆ་མཐའ་ཡས་པའི་སྒོ་ནས་ཉན་རང་དགྲ་བཅོམ་ཟིལ་གྱིས་གནོན་ནུས་ཏེ། མཁའ་
ལྡིང་གི་ཕྲུ་གུ་སྐྱེས་ནས་རིང་བོ་མ་ལོན་པའི་གཤོག་པའི་རླུང་ཤུགས་དང་འདྲ་བའི་
ཐབས་ཀྱི་ཆ་དང་། མིག་ཡོངས་སུ་དག་པ་དང་འདྲ་བའི་ཐབས་ཁྱད་པར་ཅན་གྱིས་ཟིན་
པའི་དོན་དམ་སེམས་བསྐྱེད་ཀྱི་ཡོན་ཏན་མཁའ་ལྡིང་དང་ཆོས་མཚུངས་པའི་བྱང་ཆུབ་
སེམས་དཔའ་ལ་ཡོད་ཀྱི་བྱ་ཕལ་བ་དང་མཚུངས་པའི་ཉན་རང་ལ་མེད་པའི་ཕྱིར། །ཞེས་
པའོ། ། །
མཐའ་དཔྱད་པ་ལ། ཁ་ཅིག་ན་རེ། མདོ་འདི་ལས་སེམས་བསྐྱེད་ནས་རིང་བོ་
མ་ལོན་པ་ཞེས་པ་དང་བྱང་ཆུབ་ཏུ་སེམས་དང་བོར་བསྐྱེད་པ་ཞེས་པའི་སྐབས་ཀྱི་བྱང་



54
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སེམས་བྱང་སེམས་ཚོགས་ལམ་པ་དང་། སེམས་བསྐྱེད་བརྡ་ལས་བྱུང་བའི་སེམས་
བསྐྱེད་ལ་འདོད་པ་མི་འཐད་པར་ཐལ། མདོ་འདིའི་སྐབས་ཀྱི་སེམས་བསྐྱེད་དོན་དམ་
སེམས་བསྐྱེད་དང་། བྱང་སེམས་དེ་ཐོག་མར་རྒྱུད་ལ་སྐྱེས་པའི་ས་དང་བོ་བ་ལ་བྱེད་
པའི་ཕྱིར། རྣམ་བཤད་ལས། ལུང་དེ་གཉིས་ཀྱི་དོན་བརྡ་ལས་བྱུང་བའི་སེམས་
བསྐྱེད་ལ་འཆད་མོད་ཀྱང་ལས་དང་བོ་བ་དང་སེམས་བསྐྱེད་ནས་རིང་བོ་མ་ལོན་པ་
ཞེས་གསུངས་པ་ནི་དོན་དམ་པའི་སེམས་བསྐྱེད་ལ་ལྟོས་ནས་ཡིན་ལ། ཞེས་གསུངས་
པའི་ཕྱིར། གཞན་ཡང་། མདོ་འདིའི་སྐབས་ནས་བསྟན་པའི་བྱང་སེམས་ས་དང་བོ་
བ་ལ་བྱེད་པར་ཐལ། གོང་དུ་འཕགས་པ་བརྒྱད་པ་ཞེས་པའི་སྐབས་ནས་བསྟན་པའི་
བྱང་སེམས་དང་། མདོ་འདིའི་སྐབས་ནས་བསྟན་པའི་བྱང་སེམས་གཉིས་དོན་གཅིག་
པའི་ཕྱིར། དེར་ཐལ། གོང་དུ་འཕགས་པ་བརྒྱུད་པ་དང་མཚུངས་པར་བསྟན་པའི་
བྱང་སེམས་དང་། རྩ་ཚིག་འདི་དང་འདིའི་བཤད་བྱའི་བྱམས་པའི་རྣམ་ཐར་གྱི་མདོ་
ནས་གསུངས་པའི་བྱང་སེམས་རྣམས་མཚོན་བྱེད་དཔེ་ཐ་དད་པའི་སྒོ་ནས་བསྟན་པ་
ཙམ་ལས་དོན་ས་དང་བོ་བ་གཅིག་བུ་ཡིན་པའི་ཕྱིར། རྣམ་བཤད་ལས། སྔར་དེ་
བཞིན་གཤེགས་པའི་རིགས་སུ་སྐྱེས་པ་ས་དང་བོ་ནས་ཡིན་པར་གསུངས་པ་དང་།
ལུང་སྔ་ཕྱི་གཉིས་ཀ་ནི་དཔེ་སོ་སོ་བ་ཙམ་མ་གཏོགས་པ་དོན་གཅིག་ཡིན་པའི་ཕྱིར་
དང་། རྩ་བའི་ཚིག་རྐང་གསུམ་གྱི་དོན་ཡང་མདོ་འདིའི་དོན་བསྡུས་པར་སྣང་བའི་
ཕྱིར་དང་། ལྷག་པའི་བསམ་པ་དག་པའི་སེམས་བསྐྱེད་ནི་ས་དང་བོའི་སེམས་བསྐྱེད་
ལ་མདོ་སྡེ་རྒྱན་ལ་སོགས་པ་མང་བོ་ནས་གསུངས་པའི་ཕྱིར་རོ། །ཞེས་གསུངས་པའི་
ཕྱིར། ཁ་ཅིག་རྣམ་བཤད་ལས། ལུང་སྔ་ཕྱི་གཉིས་ཀ་ནི་ཞེས་པའི་ལུང་སྔ་ཕྱི་གཉིས་
བྱམས་པའི་རྣམ་ཐར་ཀྱི་མདོ་འདི་ལ་བྱེད་པ་མི་འཐད་པར་ཐལ། སྔ་མ་དེ་བཞིན་



གཤེགས་པའི་རིགས་སུ་སྐྱེས་པའི་ས་དང་བོ་བ་འཕགས་པ་བརྒྱད་པ་དང་མཚུངས་
པར་བསྟན་པའི་རྩ་བའི་ཚིག་དང་། ཕྱི་མ་བྱམས་པའི་རྣམ་ཐར་ཀྱི་མདོ་ལས། རིགས་
ཀྱི་བུ་འདི་ལྟ་སྟེ། དཔེར་ན། རྒྱལ་བོའི་བུ་སྐྱེས་ནས་རིང་བོ་མ་ལོན་པ་ཞེས་སོགས་ལ་
བྱེད་པའི་ཕྱིར། དེར་ཐལ། རྣམ་བཤད་ལས། ལུང་དེ་གཉིས་ཀྱི་ཞེས་པའི་ལུང་
གཉིས་ནི་བྱམས་པའི་རྣམ་ཐར་ཀྱི་མདོ་འདི་ལ་ངོས་འཛིན་དགོས་ཀྱང་དེའི་ལུང་
གཉིས་དང་། ལུང་སྔ་ཕྱི་གཉིས་ཀ་ཞེས་པའི་སྔ་ཕྱི་གཉིས་ངོས་འཛིན་ཚུལ་མི་འདྲ་བའི་
ཕྱིར། དེ་ལ་ཁོ་ན་རེ། བྱང་སེམས་སོ་སྐྱེའི་ཀུན་རྫོབ་སེམས་བསྐྱེད་ཀྱི་སྒོ་ནས་ཉན་
རང་ཟིལ་གྱིས་གནོན་མི་ནུས་པར་ཐལ། བསོད་ནམས་དག་གི་དབང་གིས་ཕམ་བྱས་
རྣམ་པར་འཕེལ། ཞེས་ས་དང་བོ་ནས་ཉན་རང་ཟིལ་གྱིས་གནོན་པར་གསུངས་པའི་
ཕྱིར་ན་མ་ཁྱབ་སྟེ། ལྷག་བསམ་དག་པའི་སེམས་བསྐྱེད་ཀྱི་སྒོ་ནས་ཟིལ་གྱིས་གནོན་
ལུགས་ཁྱད་པར་ཅན་ཡོད་པའི་རྒྱུ་མཚན་གྱིས་ཡིན་པའི་ཕྱིར། ་་་་་་་
༡ དང་ གས།
་ ་ ་ ་ ་
་་་་་་། རང་སང་།། བུ་དང་བུ་ག་དག་པར་
བྱ་བ་ 1:|:ཀ་པ་ག་བ་ག་བ་ཤ་བྱེད་པ་དང་
ན་གཉིས་པ། ས་བདུན་པར་ཉན་རང་བློ་སྟོབས་ཀྱིས་ཟིལ་གྱིས་གནོན་ཚུལ་
འཆད་པར། དེ་ནི་རིང་དུ་སོང་བར་བློ་ཡང་ལྷག་པར་འགྱུར། ། ཞེས་
བྱུང་། འདི་ལ་ཚིག་དོན་དང་། སྤྱི་དོན་དང་མཐའ་དཔྱད་པ་གསུམ། དང་བོ་ནི།
བྱང་ཆུབ་སེམས་དཔའ་ས་དང་བོ་བ་དེ་ནི་ས་བདུན་པ་རིང་དུ་སོང་བར་སོན་པ་སྟེ།



56
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཕྱིན་པ་ན་ཀུན་རྫོབ་སེམས་བསྐྱེད་ཀྱིས་ཉན་རང་ཟིལ་གྱིས་གནོན་པར་མ་ཟད་དོན་
དམ་སེམས་བསྐྱེད་ཀྱི་བློ་ཡང་ཉན་རང་ལས་ལྷག་པར་འགྱུར་བ་ཡིན་ཏེ། དེ་ལྟར་ས་
བཅུ་བའི་མདོ་ལས་གསུངས་པ་བཞིན་ཡིན་པའི་ཕྱིར། གཉིས་པ་ལ་གཉིས། བཤད་
བྱའི་ལུང་འགོད་པ་དང་། ལུང་གི་དོན་བཤད་པའོ། །དང་བོ་ནི། ས་བཅུ་བའི་མདོ་
ལས། ཀྱེ་རྒྱལ་བའི་སྲས་དག་འདི་ལྟ་སྟེ། དཔེར་ན། རྒྱལ་བོའི་རིགས་སུ་སྐྱེས་པའི་
རྒྱལ་བོའི་བུ་རྒྱལ་བོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་བོའི་བྱིན་གྱིས་བློན་
པོའི་ཚོགས་ཐམས་ཅད་ཟིལ་གྱིས་གནོན་གྱི་རང་གི་བློའི་སྟོབས་ཀྱིས་རྣམ་པར་དཔྱད་
པས་ནི་མ་ཡིན་ནོ། །ནམ་དེ་ནར་སོན་པར་གྱུར་པ་དེའི་ཚེ་རང་གི་བློའི་སྟོབས་བསྐྱེད་
པས་བློན་པོའི་བྱ་བ་ཐམས་ཅད་ལས་ནི་ཤིན་ཏུ་འདས་པ་ཡིན་ནོ། །ཀྱེ་རྒྱལ་བའི་སྲས་
དག་དེ་བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་ཏུ་ལྷག་པའི་
བསམ་པའི་ཆེ་བ་ཉིད་ཀྱིས་ཉན་ཐོས་དང་རང་སངས་རྒྱས་ཐམས་ཅད་ཟིལ་གྱིས་
གནོན་གྱི་རང་གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །བྱང་ཆུབ་
སེམས་དཔའི་ས་བདུན་པ་འདི་ལ་གནས་པའི་བྱང་ཆུབ་སེམས་དཔའ་ནི་རང་གི་ཡུལ་
ཤེས་པའི་ཆེ་བ་ལ་གནས་པས་ཉན་ཐོས་དང་། རང་སངས་རྒྱས་ཀྱི་བྱ་བ་ཐམས་ཅད་
ལས་ཤིན་ཏུ་འདས་པ་ཡིན་ནོ། །ཞེས་གསུངས་སོ། །གཉིས་པ། ལུང་དེའི་དོན་ནི།
བྱང་སེམས་ས་དང་བོ་བ་ཆོས་ཅན། ཁྱོད་ཀྱིས་དོན་དམ་སེམས་བསྐྱེད་ཐོབ་མ་ཐག་ཏུ་
ལྷག་བསམ་དང་། སེམས་བསྐྱེད་ཀྱི་སྒོ་ནས་ཉན་རང་ཟིལ་གྱིས་གནོན་ནུས་ཀྱང་རང་
གི་བློའི་སྟོབས་བསྐྱེད་པ་སྟེ། དོན་དམ་སེམས་བསྐྱེད་ཀྱི་སྒོ་ནས་ཟིལ་གྱིས་གནོན་ནུས་
པ་མ་ཡིན་ཏེ། ཁྱོད་ཀྱིས་དེ་དག་ཟིལ་གྱིས་གནོན་ནུས་པའི་བློའི་སྟོབས་འགོག་པ་ཡང་
དག་པའི་མཐའ་ལ་གཉིས་སྣང་ནུབ་པའི་སྒོ་ནས་སྐད་ཅིག་རེ་རེ་ལ་སྙོམས་པར་འཇུག་



༄༅། །རིང་སོང་།
ལྡང་བྱེད་པའི་ནུས་པ་མ་ཐོབ་པའི་ཕྱིར། དཔེར་ན། རྒྱལ་བོའི་བུ་སྐྱེས་མ་ཐག་པས་
བློན་པོའི་ཚོགས་རིགས་ཀྱི་སྒོ་ནས་ཟིལ་གྱིས་གནོན་ནུས་ཀྱང་བློའི་སྒོ་ནས་ཟིལ་གྱིས་
གནོན་མི་ནུས་པ་བཞིན་ནོ། །ཞེས་པ་ནི་རྣམ་པར་དཔྱད་པས་ནི་མ་ཡིན་ནོ་ཞེས་པ་
ཡན་ཆད་ཀྱི་མདོའི་དོན་ཡིན་ལ། ཡང་ས་དང་བོ་བ་ཆོས་ཅན། ཁྱོད་ཀྱིས་ས་བདུན་
པ་རིང་དུ་སོང་བ་ཐོབ་པའི་ཚེ་དོན་དམ་སེམས་བསྐྱེད་ཀྱི་སྒོ་ནས་ཀྱང་ཉན་རང་ཟིལ་
གྱིས་གནོན་ནུས་ཏེ། དེའི་ཚེ་དེ་དག་ཟིལ་གྱིས་གནོན་ནུས་པའི་བློའི་སྟོབས་རང་གི་
ཡུལ་འགོག་པ་ཡང་དག་པའི་མཐའ་ལ་གཉིས་སྣང་ནུབ་པའི་སྒོ་ནས་སྐད་ཅིག་མ་རེ་རེ་
ལ་སྙོམས་པར་འཇུག་ལྡང་བྱེད་པའི་ནུས་པ་ཐོབ་པའི་ཕྱིར། དཔེར་ན། ན་ཚོད་
རྫོགས་པའི་རྒྱལ་བོའི་བུས་རང་གི་བློའི་སྟོབས་ཀྱིས་ཀྱང་བློན་པོའི་ཚོགས་ཟིལ་གྱིས་
གནོན་ནུས་པ་བཞིན་ནོ་ཞེས་པ་ནི། ནམ་དེ་ནར་སོན་པར་གྱུར་པ་ཞེས་པ་ནས་ཤིན་
ཏུ་འདས་པ་ཡིན་ནོ། །ཞེས་དང་། བྱང་ཆུབ་སེམས་དཔའི་ས་བདུན་པ་ཞེས་པ་མན་
ཆད་ཀྱི་དོན་ཡིན་ནོ། །མདོ་ལས། ཉན་ཐོས་དང་རང་སངས་རྒྱས་ཀྱི་བྱ་བ་ཐམས་
ཅད་ལས་ཤིན་ཏུ་འདས་པ་ཡིན་ནོ་ཞེས་པའི་དོན་ནི། ས་བདུན་པ་ཐོབ་པ་ན་བློས་
དཔྱད་སྟོབས་ཀྱིས་ཉན་རང་ཟིལ་གྱིས་གནོན་པའི་དོན་ནོ། །བྱང་ཆུབ་སེམས་དཔས་
ས་དྲུག་པ་མན་ཆད་དུ་ཉན་རང་བློའི་སྟོབས་ཀྱིས་ཟིལ་གྱིས་གནོན་མི་ནུས་ཤིང་ས་
བདུན་པ་ནས་ནུས་པའི་རྒྱུ་མཚན་ཡོད་དེ། ས་དྲུག་པ་མན་ཆད་དུ་འགོག་པ་ཡང་དག་
པའི་མཐའ་ལ་སེམས་ཀྱི་སྐད་ཅིག་རེ་རེ་ལ་མངོན་སུམ་དུ་འཇུག་ལྡང་བྱེད་པའི་སྒོ་ནས་
རང་གི་ཡུལ་འགོག་པ་ཡང་དག་པའི་མཐའ་ཤེས་པའི་ཆེ་བ་ལ་མི་གནས་ལ། ས་བདུན་
པར་སྐད་ཅིག་རེ་རེ་ལ་སྙོམས་པར་འཇུག་ལྡང་བྱེད་པའི་སྒོ་ནས་རང་གི་ཡུལ་འགོག་པ་
ཡང་དག་པའི་མཐའ་ཤེས་པའི་ཆེ་བ་ལ་གནས་པའི་ཡོན་ཏན་ཐོབ་པའི་རྒྱུ་མཚན་གྱིས་



58
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡིན་པའི་ཕྱིར། མདོར་ན། མདོ་དང་རྩ་བར་ས་བདུན་པ་ནས་ཉན་རང་བློའི་སྟོབས་
ཀྱིས་ཟིལ་གྱིས་གནོན་པར་གསུངས་པའི་བློ་ལ་ཀུན་རྫོབ་རྣམ་ཅན་དང་། དོན་དམ་
རྣམ་ཅན་གཉིས་དང་ཐབས་ཤེས་གཉིས་སོགས་ཡོད་ལ། རྩ་བར། དེ་ནི་རིང་དུ་སོང་
བར་བློ་ཡང་ལྷག་པར་འགྱུར། །ཞེས་པའི་དངོས་བསྟན་གྱི་ལྷག་རྒྱུའི་བློའི་གཙོ་བོ་ལ་
དོན་དམ་རྣམ་ཅན་གྱིས་ཁྱབ་སྟེ། དེ་ནི་དེ་བཞིན་ཉིད་ཁྱད་པར་བ་ལ་སྙོམས་པར་
འཇུག་པའི་འགོག་སྙོམས་ལ་བྱེད་པར་མདོ་དང་འཕགས་པ་ཡབ་སྲས་ཀྱི་དགོངས་པ་
ཡིན་པའི་ཕྱིར། དེས་ན་དེ་བཞིན་ཉིད་དེ་འགོག་པ་དང་དེ་ལ་མཉམ་པར་བཞག་
བཞིན་པའི་བློ་ཡང་འགོག་སྙོམས་ཐུན་མོང་མ་ཡིན་པ་ཞིག་ལ་བྱེད་དགོས་སོ། །སྐབས་
འདིའི་འགོག་པ་ལ་སྙོམས་པར་འཇུག་ལྡང་བྱེད་པའི་སྐད་ཅིག་མ་ངོས་བཟུང་དུ་ཡོད་
དེ། དེ་ཉན་རང་དགྲ་བཅོམ་དང་ས་དྲུག་པ་མན་ཆད་ཀྱིས་བདེན་གཉིས་གང་ལའང་
སྙོམས་པར་འཇུག་ལྡང་བྱེད་མི་ཐུབ་པའི་སྐད་ཅིག་མ་ཐུང་ཤོས་གཅིག་ལ་འཇོག་དགོས་
པའི་ཕྱིར། དེར་ཐལ། དེ་ས་དྲུག་པ་བས་སྐད་ཅིག་མ་གཅིག་ལ་ཏིང་ངེ་འཛིན་འབུམ་
ཐོབ་པའི་ཏིང་ངེ་འཛིན་གཅིག་ལ་སྙོམས་པར་འཇུག་པའི་ཡུན་ལ་ཁྲག་ཁྲིག་ཏུ་བགོས་
པའི་ཆ་གཅིག་ལ་འཇོག་པའི་ཕྱིར། དེར་ཐལ། འདི་རྣལ་འབྱོར་དབང་ཕྱུག་དག་གི་
ཐུགས་ངོར་བརྟག་པ་མཐའ་བཟུང་བྱས་པ་ཡིན་གྱི་སོ་སྐྱེ་ལྟ་ཅི། འཕགས་པ་ཕལ་ཆེར་
གྱིའང་སྤྱོད་ཡུལ་མ་ཡིན་པར་གསུངས་པའི་ཕྱིར། དུས་མཐའི་སྐད་ཅིག་མ་དང་བྱ་
རྫོགས་ཀྱི་ཐུང་མཐའི་སྐད་ཅིག་མའི་ཁྱད་པར་ཡོད་དེ། རྡུལ་ཕྲ་རབ་གཅིག་གོ་ས་
འཕོས་པ་དང་། བླ་འོག་འགྱུར་བ་དང་། སེ་གོལ་གཅིག་གཏོགས་པའི་ཡུན་ལ་རེ་ལྔ་
ཕྱེ་བའི་ཆ་གཅིག་དུས་མཐའི་སྐད་ཅིག་མའི་ཡུན་ཚད་དང་། སེ་གོལ་གཅིག་གཏོགས་
པ་དང་མིག་འཛུམ་གཅིག་དང། ཨ་ཐུང་གཅིག་བརྗོད་པ་དང་། སོ་སྐྱེའི་བྱ་བ་ཐུང་



༄༅། །རིང་སོང་།
59
ཤོས་གཅིག་གི་ཡུན་རྣམས་བྱ་རྫོགས་ཀྱི་ཐུང་མཐར་འཇོག་པའི་ཕྱིར། འདི་ནི་ཐུན་
མོང་བ་ཙམ་ཡིན་ནོ། །
༢ གསུམ་པ། མཐའ་དཔྱད་པ་ལ། དགག་གཞག་སྤོང་གསུམ། དང་བོ་ལ་ཁ་
ཅིག་ན་རེ། ས་དྲུག་པ་མན་ཆད་དུ་ཉན་རང་བློ་སྟོབས་ཀྱིས་ཟིལ་གྱིས་གནོན་མི་ནུས།
བདུན་པ་ནས་ནུས་པའི་རྒྱུ་མཚན་ཡོད་དེ། ས་དེ་གཉིས་ཀྱི་ཡེ་ཤེས་ཀྱི་ངོ་བོ་ལ་སྒྲིབ་
པའི་ཟག་པ་མེད་པར་མཚུངས་ཀྱང་ས་བདུན་པར་རང་གི་དངོས་སྐལ་གྱི་ཤེས་སྒྲིབ་
སྤོང་ནུས་ལ། དེ་མན་ཆད་དུ་མི་ནུས་པའི་ཕྱིར་ཟེར་བ་མི་འཐད་པར་ཐལ། ས་བདུན་
པའི་བར་ཆད་མེད་ལམ་གྱི་དངོས་སྐལ་གྱི་སྤང་བྱའི་ཤེས་སྒྲིབ་མེད་པའི་ཕྱིར་ཏེ། ཉོན་
སྒྲིབ་མ་སྤངས་པར་ཤེས་སྒྲིབ་སྤོང་བའི་འགོ་མི་རྩོམ་པའི་ཕྱིར། ཡང་ཁ་ཅིག དེའི་རྒྱུ་
མཚན་ཡོད་དེ། ས་དྲུག་པ་མན་ཆད་དུ་ཏིང་ངེ་འཛིན་ལ་ཐོད་བརྒལ་དུ་སྙོམས་པར་
འཇུག་མི་ནུས། ས་བདུན་པ་ནས་ནུས་པའི་ཕྱིར་ཟེར་བ་མི་འཐད་པར་ཐལ། ཐོད་
བརྒལ་ནི་སྣེལ་ཞི་ཞེས་འབྱུང་བ་རིམ་པ་འཆོལ་བ་ལ་ཟེར་ཞིང་། རིམ་པ་འཆོལ་བའི་སྒོ་
ནས་ཏིང་ངེ་འཛིན་ལ་སྙོམས་པར་འཇུག་པ་ས་དྲུག་པ་མན་ཆད་དུ་མེད་ལ་བདུན་པར་
ཡོད་པ་ལ་ཤེས་བྱེད་ཅི་ཡང་མེད་པར་རྣམ་བཤད་ལས་གསུངས་པའི་ཕྱིར། ཡང་ཁ་ཅིག
དེའི་རྒྱུ་མཚན་ཡོད་དེ། ས་བདུན་པའི་ཡེ་ཤེས་དེ་ཕྱིར་མི་ལྡོག་པའི་ས་བརྒྱད་པ་ལ་
མངོན་དུ་ཕྱོགས་པའི་ཡེ་ཤེས་ཡིན་ལ། དྲུག་པ་མན་ཆད་དེ་ལྟར་མ་ཡིན་པའི་ཕྱིར་ཟེར་
བ་མི་འཐད་པར་ཐལ། དེ་རྩོད་གཞི་རྟགས་སུ་བཀོད་པ་ལྟར་སོང་བའི་ཕྱིར། རྣམ་
བཤད་ལས། དེ་ལ་དྲུག་པ་མན་ཆད་དང་བདུན་པ་ལ་རྟོགས་པས་ཟིལ་གྱིས་གནོན་མི་
གནོན་གྱི་རྒྱུ་མཚན་ལ། ད་དུང་དོགས་པ་མ་ཆོད་པས་རྩོད་གཞི་རྟགས་སུ་བཀོད་པ་
དང་འདྲ་བའི་ཕྱིར་རོ། །ཞེས་གསུངས་པའི་ཕྱིར། ཁ་ཅིག་འདི་གསུམ་གྱི་འདོད་པ་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འགོག་ཚུལ་རྣམ་བཤད་ལྟར་རོ། །ཁ་ཅིག་ན་རེ། དེའི་རྒྱུ་མཚན་ཡོད་དེ། ས་དྲུག་པ་
མན་ཆད་དུ་ཁོ་བོ་ལམ་ལ་འཇུག་པར་བྱའོ་སྙམ་པའི་ཀུན་སློང་གི་རྩོལ་བ་རགས་པ་དང་
བཅས་ཤིང་། དོན་སྤྱི་བརྒྱུད་པ་ལ་མ་ལྟོས་པར་ཡུལ་དེ་མངོན་སུམ་དུ་རྟོགས་པ་མེད་
པས་མཚན་མེད་རྩོལ་བཅས་ཀྱི་ཏིང་ངེ་འཛིན་མ་ཐོབ། ས་བདུན་པར་དེ་ལྟ་བུའི་ཀུན་
སློང་གི་རྩོལ་བ་ཡོད་ཀྱང་དོན་སྤྱི་བརྒྱུད་པ་ལ་མ་ལྟོས་པར་ཡུལ་དེ་མངོན་སུམ་དུ་རྟོགས་
པ་ཡོད་པས་མཚན་མེད་རྩོལ་བཅས་ཀྱི་ཏིང་ངེ་འཛིན་ཐོབ་པའི་ཕྱིར་ཟེར་བ་མི་འཐད་
པར་ཐལ། བློ་ཡང་ལྷག་ཅེས་པའི་བློ་ལ་སྟོང་ཉིད་རྟོགས་པའི་བློ་གཅིག་འདོད་བཞིན་
དུ་ལྷག་པའི་དོན་སྟོང་ཉིད་རྟོགས་པའི་འགོག་པ་ཡང་དག་པའི་མཐའ་ལ་སྐད་ཅིག་ཐུང་
ཤོས་ལ་སྙོམས་པར་འཇུག་ནུས་པའི་སྟེང་ནས་མི་འཆད་པར་ལམ་སྤྱི་ལ་འཇུག་པའི་
མཚན་མ་ཡོད་མེད་ཀྱིས་བཤད་པ་མི་འཐད་པའི་ཕྱིར། རྣམ་བཤད་ལས། ས་དྲུག་པ་
མན་ཆད་དང་ཉན་རང་རྣམས་ལ་མཚན་མེད་དེ་མེད་པས་བློས་ཟིལ་གྱིས་གནོན་པར་
གསུངས་ཀྱང་། འདི་ལ་དེ་ཁོ་ན་ཉིད་རྟོགས་པའི་སྟེང་ནས་ཁྱད་པར་བཞག་དགོས་
པར་སྣང་ངོ། །དེ་ཡང་ཡང་དག་པའི་མཐའི་དེ་ཁོ་ན་ཉིད་ལ་འཇུག་ལྡང་གི་སྒོ་ནས་
ཡིན་ཏེ། ས་བདུན་པའི་སྐབས་སུ་འཆད་པ་ལྟར་སེམས་ཀྱི་སྐད་ཅིག་རེ་རེ་ལ་འགོག་པ་
ཡང་དག་མཐའ་ལ་འཇུག་ལྡང་བྱེད་པ་ས་འདི་ནས་ནུས་ལ། ས་འོག་མར་མི་ནུས་པར་
གསུངས་པ་ཡིན་ནོ། །ཞེས་བདག་གི་བླ་མ་དམ་པ་གསུངས་པ་ལྟར་ལེགས་ཏེ། ཞེས་
གསུངས་པའི་ཕྱིར། ཁ་ཅིག ས་བདུན་པར་ཀུན་རྫོབ་པའི་རྣམ་པ་ཅན་གྱི་བློ་ལ་
སྙོམས་པར་འཇུག་ལྡང་གི་སྒོ་ནས་ཉན་རང་ཟིལ་གྱིས་གནོན་མི་ནུས་ཟེར་བ་མི་འཐད་
པར་ཐལ། ས་དེ་ནས་ཉན་རང་ཟིལ་གྱིས་གནོན་པའི་སྐད་ཅིག་ཐུང་ཤོས་ཀྱི་ཡུན་ཚད་
ཅན་གྱི་བློ་ལ་ཀུན་རྫོབ་རྣམ་ཅན་ཡང་ཡོད་པར་བཤད་ཟིན་པའི་ ཕྱིར། ཁ་ ཅིག



།
༄༅། །རིང་སོང་།
གཞུང་འདིའི་དངོས་བསྟན་གྱི་བློའི་ཡུལ་ལ་དེ་བཞིན་ཉིད་སྤྱི་ཙམ་གྱིས་ཆོག་པར་འདོད་
པ་ཡང་མི་འཐད་པར་ཐལ། དེ་ལ་གཙོ་བོར་འགོག་པ་ཞིག་དགོས་པར་འཕགས་པ་
ཡབ་སྲས་ཀྱི་དགོངས་པ་ཡིན་པའི་ཕྱིར། བྱས་པ་ལ་ཁོ་ན་རེ། དེ་བཞིན་ཉིད་འགོག་པ་
ཡིན་པར་ཐལ། རང་འགྲེལ་ལས། དེ་ལ་འགོག་པའི་ཐ་སྙད་མཛད་པའི་ཕྱིར་ན་མ་
ཁྱབ་སྟེ། དེ་རང་བཞིན་གྱི་འགོག་པ་ཡིན་པ་ལ་དགོངས་པའི་ཕྱིར། འོ་ན་ཁྱོད་རང་ལ་
རང་བཞིན་གྱི་མྱང་འདས་ཡིན་ན་མྱང་འདས་ཡིན་དགོས་པར་ཐལ་ལོ། །ཡང་ཁ་ཅིག་
ན་རེ། དེའི་རྒྱུ་མཚན་ཡོད་དེ། ས་བདུན་པ་ནས་བྱ་རྫོགས་ཀྱི་ཐུང་མཐའི་སྐད་ཅིག་
མ་གཅིག་ལ་དེ་བཞིན་ཉིད་ལ་སྙོམས་པར་འཇུག་ལྡང་ཐུབ་པའི་རྒྱུ་མཚན་གྱིས་ཡིན་
ཟེར་བ་མི་འཐད་པར་ཐལ། ས་བདུན་པ་ནས་དེ་ལྟར་ཐུབ་པ་ཡོད་ཀྱང་། གཞུང་
འདིའི་དངོས་བསྟན་གྱི་སྐད་ཅིག་མ་ཡང་དེ་ལ་མི་བྱེད། སྙོམས་པར་འཇུག་ལྡང་གི་
སྐད་ཅིག་མ་ཡང་སོ་སོར་བཤད་པའི་ཕྱིར། རིན་ཆེན་ཕྲེང་བ་ལས། གང་ཕྱིར་སྐད་
ཅིག་སྐད་ཅིག་ལ། །དེར་ནི་འགོག་ལ་སྙོམས་པར་འཇུག །ཅེས་དང་། རྩ་བར།
སྐད་ཅིག་ལ་ཟློས་སྒྲ་འབྱུང་བའི་ཕྱིར། ཁ་ཅིག སྐད་ཅིག་ཐང་ཅིག་ཅེས་པའི་སྐད་
ཅིག་དུས་མཐའི་སྐད་ཅིག་མ་ཡིན་ཞིང་། དེ་ལ་བྱ་བ་ཐུབ་པའི་སེམས་ཅན་མེད་ཟེར།
ཁ་ཅིག དེ་བྱ་རྫོགས་ཀྱི་ཐུང་མཐར་བྱས་ནས་དུས་མཐའི་སྐད་ཅིག་མ་གཅིག་གི་ཡུན་
ལ་བྱ་བ་ཐུབ་པའི་སེམས་ཅན་མེད་ཟེར་རོ། །འོ་ན་སྐད་ཅིག་ཐང་ཅིག་ཡུད་ཙམ་
གསུམ་པོ་རེ་རེའི་ཡུན་ལ་ཏིང་ངེ་འཛིན་འབུམ་ཕྲག་རེ་ལ་སྙོམས་པར་འཇུག་ཐུབ་པའི་
བྱང་འཕགས་མེད་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་
འདྲའི་བྱང་སེམས་ས་གསུམ་པ་བ་ཡོད་པའི་ཕྱིར། རང་འགྲེལ་ལས། དེ་ལ་སེམས་
གསུམ་པ་བསྐྱེད་པའི་བྱང་ཆུབ་སེམས་དཔས་ནི་ཇི་སྐད་བཤད་པའི་ཡོན་ཏན་རྣམས་



62
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འབུམ་ཐོབ་བོ། །ཞེས་གསུངས་པའི་ཕྱིར། ཁ་ཅིག སྐད་ཅིག་ཐང་ཅིག་ཡུད་ཙམ་
གསུམ་གྱི་ཐ་སྙད་གང་བཤད་ཐམས་ཅད་མཛོད་ལྟར་བྱེད་ཟེར་ན། དེ་མི་འཐད་པར་
ཐལ། མིག་འཛུམ་བཅུ་ལ་སྐད་ཅིག་ཏུ་བཤད་པའང་ཡོད། དབུགས་གཅིག་ལ་ཡུད་
ཙམ་དུ་བཤད་པ་ཡང་ཡོད། སྐད་ཅིག་བཅུ་གཉིས་ལ་ཡུད་ཙམ་དུ་བཤད་པ་ཡང་ཡོད།
ཡུད་ཙམ་དྲུག་ལ་སྐད་ཅིག་དང་དེ་དྲུག་ལ་ཐང་ཅིག་ཏུ་བཞག་པ་ཡང་ཡོད་པའི་ཕྱིར།
དང་བོ་གྲུབ་སྟེ། འཇམ་དཔལ་རྩ་རྒྱུད་ལས། མིག་ནི་འབྱེད་འཛུམ་བཅུ་ལ་ནི། །སྐད་
ཅིག་ཙམ་དུ་རབ་ཏུ་བརྟགས། །ཞེས་གསུངས་པའི་ཕྱིར། གཉིས་པ་གྲུབ་སྟེ། རིམ་
ལྔ་ལས། སྐད་ཅིག་སེ་གོལ་གཏོགས་པར་བཤད། ། ཐང་ཅིག་ཡུངས་ཀར་འཁོར་བ་
ཙམ། །ཡུད་ཙམ་དབུགས་ནི་རྡུབས་པ་དང་། །ཞེས་གསུངས་པའི་ཕྱིར། གསུམ་པ་
གྲུབ་སྟེ། འཆི་མེད་མཛོད་ལས། མིག་འཛུམ་བཙོ་བརྒྱད་དེ་ཡི་གནས། །དེ་ནི་སུམ་
ཅུ་ཆ་ཤས་ཏེ། །དེ་ཡི་སུམ་ཅུ་སྐད་ཅིག་གོ །དེ་ནི་བཅུ་གཉིས་ཡུད་ཙམ་དང་། །དེ་
སུམ་ཅུ་ནི་ཉིན་མཚན་གཅིག །ཅེས་གསུངས་པའི་ཕྱིར། བཞི་བ་གྲུབ་སྟེ། རྡོ་རྗེ་
མཁའ་འགྲོ་ལས། མིག་འཛུམ་དྲུག་ལ་ཆ་ཤས་ནི། །གཅིག་ཅེས་བྱ་བར་བརྗོད་པ་
ཡིན། །ཡུད་ཙམ་དྲུག་ནི་སྐད་ཅིག་སྟེ། །སྐད་ཅིག་དྲུག་ནི་ཐང་ཅིག་ཡིན། །ཐང་ཅིག་
དྲུག་ནི་ཅུང་ཟད་ཡིན། །ཞེས་གསུངས་པའི་ཕྱིར། ཁ་ཅིག དུས་མཐའི་སྐད་ཅིག་མ་
དང་། སྐད་ཅིག་མ་ཐུང་ཤོས་མེད་པར་ཐལ། ཆ་ཤས་མེད་པའི་སྐད་ཅིག་མ་མེད་པའི་
ཕྱིར་ན་མ་ཁྱབ། ཁ་ཅིག དུས་མཐའི་སྐད་ཅིག་མ་ལ་ཆ་མེད་ཟེར་ན། དེ་ཆོས་ཅན། ཆ་
མེད་མ་ཡིན་པར་ཐལ། ཐོག་མཐའ་བར་གསུམ་གྱི་ཆ་དང་ལྡན་པའི་ཕྱིར། དེར་ཐལ།
སྐད་ཅིག་མ་གཅིག་ཡིན་པའི་ཕྱིར། རྟགས་ཁས། ཁྱབ་སྟེ། སྐད་ཅིག་མའི་རྣམ་པ་སྣང་
གི་བར་དུ་ཆ་གསུམ་དང་ལྡན་པར་ཁས་ལེན་དགོས་ཤིང་། དུས་མཐའི་སྐད་ཅིག་མ་བསིལ་



དང་ ༄༅། །རིང་སོང་། :: 1:|: །
ན་སྐད་ཅིག་མའི་སྣང་བ་འགག་འགྲོ་བའི་ཕྱིར། རིན་ཆེན་ཕྲེང་བ་ལས། ཇི་སྲིད་སྐད་ཅིག་
མཐའ་ཡོད་པ། །དེ་སྲིད་ཐོག་མཐའ་དབུས་བརྟགས་དགོས། །དེ་ལྟར་སྐད་ཅིག་གསུམ་
བདག་ཕྱིར། །འཇིག་རྟེན་སྐད་ཅིག་གནས་པ་མིན། །ཞེས་གསུངས་པའི་ཕྱིར། སྐྱེས་བུ་
ནད་མེད་ཀྱིས་སེ་གོལ་གཅིག་གཏོགས་པའི་ཡུན་ལ་ཆ་སུམ་བརྒྱ་དང་རེ་ལྔ་དང་རེ་བརྒྱད་ཕྱེ་
བའང་ཡོད་པས་དེའི་ཡུན་ལ་རེ་ལྔ་ཕྱེ་བའི་ཆ་གཅིག་ལས་ཐུང་བའི་དུས་མེད་ཟེར་བ་མི་
འཐད་དོ། །ཕར་ཕྱིན་འགྲེལ་བཤད་ཚིག་གསལ་ལས། དེ་ལ་སུམ་བརྒྱ་དང་རེ་བརྒྱད་ཕྱེ་བ་
ནོར་བར་གསེར་ཕྲེང་ལས་གསུངས་པ་མཛོད་དང་བསྟུན་ན་ནོར་ཞེས་པའི་དོན་དུ་གསུངས་
1:| གཉིས་པ། རང་ལུགས་ལ། ས་བདུན་པར་ཉན་རང་ཟིལ་གྱིས་གནོན་པའི་བློ་ལ་
གཉིས་ཡོད་དེ། ཀུན་རྫོབ་རྣམ་ཅན་དང་དོན་དམ་རྣམ་ཅན་གཉིས་ཡོད་པའི་ ཕྱིར།
གཉིས་པ་བཤད་ཟིན་ཅིང་། དང་བོ་གྲུབ་སྟེ། མདོ་ལས། དེ་ཐབས་དང་ཤེས་རབ་ཀྱིས་
ཡོངས་སུ་སྦྱངས་པའི་ཏིང་ངེ་འཛིན་དེ་དག་རབ་ཏུ་འཐོབ་ནས་སྙིང་བརྩེ་བ་དང་། སྙིང་
རྗེའི་སྟོབས་ཀྱིས་ཉན་ཐོས་དང་རང་སངས་རྒྱས་ཀྱི་ས་ལས་ཤིན་ཏུ་འདས་པ་ཡིན་ནོ། །
ཤེས་རབ་དང་ཡེ་ཤེས་ཀྱིས་རྣམ་པར་དཔྱད་པའི་ས་མངོན་དུ་གྱུར་པ་ཡིན་ནོ། །ཞེས་དང་།
ཡང་མདོ་དེ་ཉིད་ལས། ཀྱེ་རྒྱལ་བའི་སྲས་ས་དང་བོ་ལ་གནས་པའི་བྱང་ཆུབ་སེམས་དཔའི་
ལུས་དང་ངག་དང་ཡིད་ཀྱི་ལས་ཚད་མེད་པ་ཡང་ཅི་ཉན་ཐོས་དང་རང་སངས་རྒྱས་ཐམས་
ཅད་ཀྱི་སྤྱོད་པ་ལས་ཤིན་ཏུ་འདས་པ་མ་ཡིན་ནམ། བྱང་ཆུབ་སེམས་དཔའ་རྡོ་རྗེ་སྙིང་བོས་
སྨྲས་པ། ཀྱེ་རྒྱལ་བའི་སྲས་དེ་ལྟར་ཡང་ཡིན་ཏེ། དེ་ནི་སངས་རྒྱས་ཀྱི་ཆོས་ལ་ལྷག་པར་
དམིགས་པའི་ཆེ་བ་ཉིད་ཀྱིས་གྱུར་ཏུ་ཟིན་ཀྱི། རང་གི་བློས་རྣམ་པར་དཔྱད་པས་ནི་མ་ཡིན་
གོ །ཞེས་གསུངས་པའི་ཕྱིར། ཁྱབ་སྟེ། ལུང་དང་བོས་ཐབས་ཤེས་ཀྱིས་སྦྱངས་པའི་ཏིང་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ངེ་འཛིན་གྱི་མཐུས་སྙིང་རྗེ་སོགས་ཀྱི་སྒོ་ནས་ས་དང་བོ་བ་དེ་ཉན་རང་ལས་ལྷག་པ་དང་།
དེས་སྙིང་རྗེ་སོགས་ཀྱི་དབང་གིས་ཉན་རང་ཟིལ་གྱིས་གནོན་པར་བསྟན་པ་ལ། ལུང་
གཉིས་པས་ས་དང་བོར་སྙིང་རྗེ་ལྷག་པ་དང་། ཉན་རང་ཟིལ་གྱིས་གནོན་པར་བསྟན་པ་ལ་
ས་བདུན་པར་སྙིང་རྗེ་ལ་སོགས་པའི་བློའི་སྟོབས་ལྷག་གི་དྲུག་པ་མན་ཆད་དུ་ལྷག་པ་མིན་
པའི་བཤད་པ་དང་འགལ་བའི་དོགས་པ་བཀོད་ནས། དེའི་ལན་དུ་ས་དང་བོར་བྱང་
སེམས་དེ་སྙིང་རྗེའི་སྒོ་ནས་ཉན་རང་ལས་ལྷག་པར་བཤད་པ་ནི་དམིགས་པའི་ཡུལ་གྱི་ཆེ་བ་
ཉིད་ཀྱིས་ལྷག་པ་ཡིན་གྱི བློའི་སྟོབས་ཀྱིས་མ་ཡིན་ཞིང་། ས་བདུན་པར་སྙིང་རྗེའི་བློ་
སྟོབས་ལྷག་པའི་ཕྱིར། སྙིང་རྗེའི་སྒོ་ནས་ལྷག་པ་ནི་རང་གི་བློས་ཡུན་ཐུང་ཤོས་ལ་སྙིང་རྗེར་
དཔྱད་པའི་དབང་གིས་ལྷག་པ་ཡིན་ནོ། །ཞེས་བཤད་པའི་ཕྱིར། ས་བདུན་པར་སྐད་ཅིག་
ཐུང་ཤོས་དེ་འདྲའི་ཡུན་ལ་ཐབས་ཤེས་གང་ལའང་སྙོམས་པར་འཇུག་ལྡང་བྱེད་ནུས་ལ་དྲུག་
པ་མན་ཆད་དུ་མི་ནུས་པའི་རྒྱུ་མཚན་ཡོད་དེ། ཐབས་ཤེས་ཁྱད་པར་ཅན་ཟུང་འབྲེལ་བཅུ་
ལ་མངའ་བརྙེས་པའི་སྟོབས་དང་། ཏིང་ངེ་འཛིན་འབུམ་སོགས་བསྒོམ་པའི་སྟོབས་དང་།
དེས་ཟིན་པའི་སྙིང་རྗེའི་སྟོབས་ཀྱི་དབང་གིས་ཡིན་པའི་ཕྱིར། མདོ་ལས། དེ་དག་ལ་
སོགས་པ་ཡེ་ཤེས་དང་མངོན་པར་ཤེས་པ་ཆེན་པོའི་ཏིང་ངེ་འཛིན་ས་ཡོངས་སུ་སྦྱོང་བར་
བྱེད་པ་བརྒྱ་སྟོང་ཕྲག་བཅུ་ཚང་བ་ལ་སྙོམས་པར་འཇུག་གོ །དེ་ཐབས་དང་ཤེས་རབ་ཀྱིས་
ཡོངས་སུ་སྦྱངས་པའི་ཏིང་ངེ་འཛིན་དེ་དག་རབ་ཏུ་ཐོབ་ནས་ཞེས་སོགས་གསུངས་པའི་
ཕྱིར། ཐབས་ཤེས་ཁྱད་པར་ཅན་ཟུང་འབྲེལ་བཅུ་ཡོད་དེ། རྣམ་ཐར་སྒོ་གསུམ་ཤིན་ཏུ་
བསྒོམ་པ་དང་བསོད་ནམས་ཀྱི་ཚོགས་རྒྱ་ཆེན་པོ་བསགས་པ་དང་། བདག་མེད་བསྒོམ་ལ་
ཚད་མེད་བཞི་སྒྲུབ་པ་དང་། ཕྱིན་དྲུག་བསྒྲུབ་ལ་གང་ལའང་བདེན་ཞེན་མེད་པ་དང་།
ཁམས་གསུམ་ལས་དབེན་ལ་དེའི་རྒྱུན་སྒྲུབ་པ་དང་། ཉོན་མོངས་ཞི་ལ་སེམས་ཅན་ཐམས་



1:|: ༄༅། །རིང་སོང་།
ཅད་ཀྱི་ཉོན་མོངས་ཞི་བར་བྱེད་པ་དང་། སྒྱུ་མ་སོགས་ལྟར་གཉིས་སུ་མེད་པར་ཤེས་ལ་
ལས་དང་བྱ་བའི་རྣམ་དབྱེ་ཚད་མེད་པར་སེམས་པ་དང་། ཞིང་ཁམས་མཁའ་ལྟར་བསྒོམ་
ལ་ཞིང་གི་རྒྱན་རྣམས་སྒྲུབ་པ་དང་། རྒྱལ་བའི་སྐུའི་གནས་ལུགས་བསྒོམ་ལ་སྐུ་གཟུགས་
མཚན་དཔེ་སྒྲུབ་པ་དང་། གསུང་རང་བཞིན་གྱིས་ཞི་བར་ཤེས་ལ་ཡན་ལག་དྲུག་ཅུ་སོགས་
སྒྲུབ་པ་དང་། རྒྱལ་བས་དུས་གསུམ་མཉམ་ཉིད་དུ་ཐུགས་སུ་ཆུད་པར་འཇུག་ལ་སེམས་
ཅན་གྱི་བསམ་པ་བཞིན་ཐ་དད་པར་ཤེས་པ་ལ་འཇུག་པ་དང་བཅུ་བོ་དེ་ཡིན་པའི་ཕྱིར། །
གསུམ་པ་རྩོད་སྤོང་ལ། ཁོ་ན་རེ། སྐད་ཅིག་ཐང་ཅིག་ཡུད་ཙམ་ལ་ཏིང་ངེ་འཛིན་
བརྒྱ་སོགས་ལ་སྙོམས་པར་འཇུག་ལྡང་རིམ་གྱིས་བྱེད་པ་མི་འཐད་པར་ཐལ། དགོངས་
འགྲེལ་ལས། སྐད་ཅིག་དང་ཐང་ཅིག་དང་ཡུད་ཙམ་གཅིག་ལ་གཅིག་ཅར་ཏིང་ངེ་འཛིན་
མང་བོ་ལ་སྙོམས་པར་འཇུག ཅེས་གསུངས་པའི་ཕྱིར་ན་མ་ཁྱབ་སྟེ། དེ་སྐད་ཅིག་དང་
ཐང་ཅིག་རེའི་ཡུན་ལ་སྙོམས་པར་འཇུག་པ་བསྒོམ་པ་ལ་ཅིག་ཅར་གྱི་ཐ་སྙད་བཏགས་པའི་
ཕྱིར། ཁ་ཅིག དུས་མཐའི་སྐད་ཅིག་ལ་རིང་ཐུང་ཡོད་པར་ཐལ། དེ་ལ་ཐུན་མོང་དང་
ཐུན་མོང་མ་ཡིན་པ་གཉིས་ཡོད་པའི་ཕྱིར་ན་ཁ་ཅིག་མ་ཁྱབ་ཟེར། འདོད་མི་ནུས་ཏེ།
ཀུན་ཀྱི་ཐུང་ཤོས་ལ་དུས་མཐའི་སྐད་ཅིག་མར་འཇོག་པའི་ཕྱིར། དེར་ཐལ། དེའི་དོན་
ཡོད་པའི་ཕྱིར་ན་མ་ཁྱབ། འོ་ན། ཁྱོད་རང་ལ། དུས་མཐའི་སྐད་ཅིག་མ་དུ་མ་མེད་པར་
ཐལ། འདོད་པའི་ཕྱིར། ཁྱབ་སྟེ། དེ་ལྟ་ན་ཀུན་ཀྱི་ཐུང་ཤོས་ཤེས་བྱ་ལ་མི་སྲིད་པར་
འགྱུར་བའི་ཕྱིར། ཐུན་མོང་གི་དུས་མཐའི་སྐད་ཅིག་མ་ཆོས་ཅན། ཁྱོད་ལས་ཐུང་བ་མེད་
པར་ཐལ། ཁྱོད་དུས་མཐའི་སྐད་ཅིག་མ་ཡིན་པའི་ཕྱིར་ན་མ་ཁྱབ། ཁོ་ན་རེ། རྡུལ་ཕྲ་
རབ་གཅིག་གོ་ས་འཕོ་བའི་ཡུན་ལ་སྐད་ཅིག་བྱེ་བ་ཁྲག་ཁྲིག་འབུམ་ཡོད་པར་ཐལ། རྣལ་
འབྱོར་པས་དེའི་ཡུན་ལ་སྐད་ཅིག་སྔ་ཕྱི་དེ་སྙེད་འཇོག་པ་དང་འབྱེད་ཐུབ་པའི་ཕྱིར་ན་ཤིན་



66
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཏུ་མ་ཁྱབ། འོ་ན་ཁྱོད་རང་ལ་སྐད་ཅིག་མ་གཅིག་གི་ཡུན་ལ་བསྐལ་ཆེན་གཅིག་ཡོད་པར་
ཐལ། རྣལ་འབྱོར་པས་དེའི་ཡུན་ལ་བསྐལ་ཆེན་གཅིག་འཇོགཐུབ་པའི་ཕྱིར། ཁྱབ་པ་
འགྲིག ཡང་རྡུལ་ཕྲ་རབ་གཅིག་གི་གོ་སར་འཇིག་རྟེན་གྱི་ཁམས་ཤོང་བར་ཐལ། ས་བཅུ་
བ་བས་དེ་ལྟར་ཤོང་བར་བྱེད་ནུས་པའི་ཕྱིར། ཁྱབ་པ་ཁས། འདོད་མི་ནུས་ཏེ། རྣལ་
འབྱོར་པའི་ནུས་ཚད་ ཁས་བླངས་ན་འཇིག་རྟེན་གྱི་ཐ་སྙད་ཀུན་འཇིག་འགྲོ་བའི་ཕྱིར།
གསེར་ཕྲེང་ལས། དབང་ཐོབ་པ་རྣམས་ཀྱིས་སྐད་ཅིག་བསྐལ་བར་བྱིན་གྱིས་བརླབས་ནུས་
པས་འགལ་བ་མེད་པར་ཡང་སྨྲ་མི་ནུས་ཏེ། དབང་ཐོབ་པའི་རྣམ་གཞག་བྱེད་ན་རྣམ་
གཞག་ཐམས་ཅད་འཇིག་པར་འགྱུར་བས་སོ། །ཞེས་གསུངས་པའི་ཕྱིར། ཁོ་ན་རེ། ལུས་
ཀྱི་བ་སྤུ་གཅིག་གི་བུ་གར་འཇིག་རྟེན་གྱི་ཁམས་ཤོང་བར་ཐལ། སངས་རྒྱས་ཀྱིས་དེ་ལྟར་
ཤོང་བར་བྱེད་ནུས་པའི་ཕྱིར་ན་མ་ཁྱབ། སྐད་ཅིག་བསྐལ་བར་བྱིན་གྱིས་བརླབས་པའི་
བྱིན་གྱིས་བརླབ་བྱའི་སྐད་ཅིག་མ་ཆོས་ཅན། བསྐལ་བའི་ཡུན་ཚད་ཅན་ཡིན་པར་ཐལ།
ཁྱོད་བསྐལ་བར་བྱིན་གྱིས་བརླབས་པ་ཡོད་པའི་ཕྱིར་ན་མ་ཁྱབ། ཡང་བསྐལ་བར་བྱིན་གྱིས་
བརླབ་བྱའི་སྐད་ཅིག་མ་ཆོས་ཅན། ཁྱོད་ཀྱི་ཡུན་ཚད་ཅན་གྱི་བསྐལ་བ་མེད་པར་ཐལ།
སྐད་ཅིག་མ་གཅིག་ཡིན་པའི་ཕྱིར་ན་མ་ཁྱབ་པ་དང་། མ་གྲུབ་པ་སོགས་སྣ་ཚོགས་ཟེར་བ་
ཡོད་དོ། །ཡང་བསྐལ་བའི་ཡུན་ཚད་ཅན་གྱི་སྐད་ཅིག་མ་དང་། སྐད་ཅིག་མའི་ཡུན་ཚད་
ཅན་གྱི་བསྐལ་བ་ཡོད་མེད་སོགས་སྤྲོ་བར་བྱའོ། །ཁོ་ན་རེ། སེམས་བསྐྱེད་དང་བོ་འདིའི་
སྐབས་སུ་ས་བདུན་པའི་ཡོན་ཏན་བཤད་པ་མི་འཐད་པར་ཐལ། སྐབས་འཆོལ་བའི་སྐྱོན་
ཡོད་པའི་ཕྱིར་ན་མ་གྲུབ་པ་ཁོ་ན་ཡིན་ཏེ། རྣམ་བཤད་ལས། གལ་ཏེ་ས་དང་བོའི་ཡོན་
ཏན་གྱི་སྐབས་སུ་ས་བདུན་པར་ཉན་རང་བློས་ཟིལ་གྱིས་གནོན་པར་འཆད་པ་འདི་སྐབས་
ལ་མ་བབས་པོ་སྙམ་ན་སྐབས་འཆོལ་བའི་སྐྱོན་མེད་དེ། འདིར་ས་དང་བོ་སོགས་ཀྱི་བཤད་



67
༄༅༅། །རིང་སོང་།།
པ་ནི་མདོ་སྡེ་ས་བཅུ་བ་ལ་བརྟེན་ནས་འཆད་ལ། མདོ་དེར་ས་དང་བོ་ལ་གནས་པས་ཉན་
རང་རྣམས་ཀུན་རྫོབ་སེམས་བསྐྱེད་ཀྱིས་ཟིལ་གྱིས་གནོན་པ་དང། དོན་དམ་སེམས་
བསྐྱེད་ཀྱི་སྒོ་ནས་ཟིལ་གྱིས་མི་གནོན་པའི་ཁྱད་པར་ལེགས་པར་ཕྱེ་ནས་གསུངས་ལ། དེའི་
ཚེ་ས་གང་ནས་རྟོགས་པས་ཟིལ་གྱིས་གནོན་སྙམ་པའི་དོགས་པ་སྐྱེ་བ་བསལ་བའི་ཕྱིར་དུ་ས་
བདུན་པ་ནས་རྟོགས་པས་ཟིལ་གྱིས་གནོན་པར་གསུངས་པ་དེ་ཉིད་གཞུང་འདིར་ཡང་
བཀོད་པ་ཡིན་པས་ཤིན་ཏུ་ཡང་སྐབས་ལ་བབས་པར་ཤེས་པར་བྱའོ། །ཞེས་གསུངས་པའི་
ཕྱིར། དེ་ལ་ཁོ་ན་རེ། འདིར་ས་བཅུ་བའི་ལུང་གི་དོན་བཀོད་པ་ས་གང་ནས་ཉན་རང་བློ་
སྟོབས་ཀྱིས་ཟིལ་གྱིས་གནོན་སྙམ་པའི་དོགས་པ་སེལ་ཆེད་ཙམ་དུ་བཀོད་པར་ཐལ། འདོད་
པའི་ཕྱིར་ན་མ་ཁྱབ། འདོད་མི་ནུས་ཏེ། འདིར་ས་བཅུ་བའི་དོན་བཀོད་པ་ནི་སློབ་དཔོན་
ལེགས་ལྡན་འགོག་ཆེད་དུ་གསུངས་པ་ཡིན་པའི་ཕྱིར། དེར་ཐལ། ལེགས་ལྡན་གྱིས་ཉན་
རང་ལ་ཆོས་ཀྱི་བདག་མེད་མངོན་སུམ་དུ་རྟོགས་པ་མེད་པར་འདོད་པ་འགོག་པ་སྐབས་
འདིར་ས་བཅུ་བའི་ལུང་གི་དོན་བཀོད་པའི་དགོས་པའི་གཙོ་བོ་ཡིན་པའི་ཕྱིར། ཁོ་ན་རེ།
སྐད་ཅིག་ཐང་ཅིག་ཡུད་ཙམ་ཞེས་ པའི་སྐད་ཅིག་མིག་འཛུམ་བཅུ་ལ་བྱེད་པར་ཐལ།
འཇམ་དཔལ་རྩ་རྒྱུད་ལས། མིག་ནི་འབྱེད་འཛུམ་བཅུ་ལ་ནི། །སྐད་ཅིག་ཙམ་དུ་རབ་ཏུ་
བརྟགས། །ཞེས་གསུངས་པའི་ཕྱིར་ན་མ་ཁྱབ་སྟེ། སྤྱིར་དེ་གསུམ་མཛོད་ལྟར་བྱེད་པ་གཙོ་
ཆེ་ཡང་། བཤད་ཚུལ་གཞན་ཡོད་པ་མི་འགལ་བའི་ཕྱིར། ཁོ་ན་རེ། ས་དྲུག་པ་བ་ལྟར་གྱི་
ཡོན་ཏན་འབུམ་ཕྲག་བཅུ་གཉིས་ཐོབ་པའི་ས་དང་བོ་བ་དང་ཉན་རང་ཡོད་པར་ཐལ། ས་
དྲུག་པའི་ཡུན་ཚད་ཀྱི་སྐད་ཅིག་དེ་ལ་ཏིང་ངེ་འཛིན་ལ་འཇུག་ལྡང་ཐུབ་པའི་ཉན་རང་ཡོད་
པར་མཐའ་དཔྱོད་གཉིས་ལས་གསུངས་པའི་ཕྱིར། འདོད་ན། ས་བཅུའི་ཡོན་ཏན་གྱི་
གྲངས་སོ་སོར་བཤད་པ་མི་འཐད་པར་ཐལ། འདོད་པའི་ཕྱིར་ན་མ་ཁྱབ་སྟེ། དྲུག་པ་བས་



68
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཏིང་ངེ་འཛིན་ལ་སྙོམས་པར་འཇུག་ལྡང་ལྟར་བྱེད་ཐུབ་པའི་ས་དང་བོ་བ་ཡོད་ཀྱང་ས་དང་
བོ་བ་ཐམས་ཅད་མིན་པས་སྐྱོན་མེད་དོ་ཟེར། ཁོ་ན་རེ། སྐྱེས་བུ་ནད་མེད་ཀྱིས་སེ་གོལ་
གཅིག་གཏོགས་པའི་ཡུན་ལ་ཆ་སུམ་བརྒྱ་དང་རེ་ལྔ་དང་། ཡང་ན་རེ་བརྒྱད་ཕྱེ་བའི་ཆ་
གཅིག་ལ་སྐད་ཅིག་སྔ་ཕྱི་བར་གསུམ་ཡོད་པར་ཐལ། རིན་ཆེན་ཕྲེང་བ་ལས། ཇི་སྲིད་སྐད་
ཅིག་མཐའ་ཡོད་པ། །དེ་སྲིད་ཐོག་མཐའ་དབུས་བརྟགས་དགོས། །ཞེས་གསུངས་པའི་
ཕྱིར་ཟེར་ན། དེའི་དོན་ནི་དེ་ལ་ཐོག་མ་ནས་འདིར་འོང་བའི་ཆ་དང་། འདི་ནས་ཕྱི་མར་
འགྲོ་བའི་ཆ་དང་། དེའི་བར་གྱི་ཆ་གསུམ་དང་ལྡན་པའི་དོན་ཡིན་གྱི། ཁོ་རང་ལ་སྐད་
ཅིག་སྔ་ཕྱི་བར་གསུམ་མེད་ཅེས་ན་ཡིག་ཆའི་དགོངས་པར་ཨེ་འགྲོ་གསུངས་ཏེ་དཔྱད། ས་
བདུན་པ་བས་སྐད་ཅིག་མ་གཅིག་ལ་ཕྱེ་བ་ཁྲག་ཁྲིག་འབུམ་དུ་བགོས་པའི་ཆ་གཅིག་ལ་ཏིང་
ངེ་འཛིན་ལ་སྙོམས་པར་འཇུག་པའི་ལམ་ཡོད་མེད་དང་། ས་བདུན་པ་བའི་ངོར་ཡོད་ན་
ཡོད་པས་ཁྱབ་མ་ཁྱབ་སོགས་དཔྱད་པར་བྱའོ། །དེ་དག་གི་གྲུབ་དོན་འཆད་པར། རང་
འགྲེལ་ལས། ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་
ཅད་རང་བཞིན་མེད་པར་ཤེས་པ་ཡོད་དོ་ཞེས་བྱ་བར་གསལ་བར་ངེས་ཏེ། ཞེས་སོགས་ཀྱི་
སྐབས་སུ་སྤྱི་དོན་དང་། མཐའ་དཔྱད་པ་གཉིས། དང་བོ་ལ་བཞི། འཇུག་འགྲེལ་ལས་
གསུངས་ཚུལ། དེ་ཉིད་སྤྱོད་འཇུག་མཁན་པོའི་ལུགས་སུ་བསྟན་པ། དེའི་ཤེས་བྱེད་འགོད་
པ། དེ་ལྟར་བསྟན་པ་ལ་རྩོད་པ་སྤོང་བའོ། །དང་བོ་ནི། ཉན་རང་ལ་ཆོས་ཐམས་ཅད་
རང་བཞིན་མེད་པར་མངོན་སུམ་དུ་རྟོགས་པ་ཡོད་དེ། དེ་མེད་པར་འདོད་པ་ལ་རིགས་པ་
གསུམ་དང་ལུང་བདུན་གྱིས་གནོད་པའི་ཕྱིར། རིགས་པ་གསུམ་གྱི་དང་བོ་ཡོད་དེ། ཉན་
རང་དགྲ་བཅོམ་དེ་དག་ཆོས་ཅན། ས་དང་བོ་བས་ཀྱང་སྟོང་ཉིད་མངོན་སུམ་དུ་རྟོགས་
པའི་བློའི་སྒོ་ནས་ཟིལ་གྱིས་གནོན་ནུས་པར་ཐལ། དགྲ་བཅོམ་དེ་དག་ལ་རང་བཞིན་མེད་



69
༄༅། །རིང་སོང་། །
པ་མངོན་སུམ་དུ་རྟོགས་པའི་ཤེས་རབ་མེད་པའི་ཕྱིར། དཔེར་ན། ཞི་རགས་རྣམ་ཅན་གྱི་
ལམ་གྱིས་ཆགས་བྲལ་ཐོབ་པའི་འཇིག་རྟེན་པའི་དྲང་སྲོང་བཞིན། ཞེས་པ་ནི། རང་
འགྲེལ་ལས། དེ་ལྟ་མ་ཡིན་ན་ངོ་བོ་རང་བཞིན་མེད་པར་ཡོངས་སུ་ཤེས་པ་དང་བྲལ་བའི་
ཕྱིར་འཇིག་རྟེན་པའི་འདོད་ཆགས་དང་བྲལ་བ་ལྟར་དེ་དག་ཀྱང་སེམས་དང་བོ་བསྐྱེད་པའི་
བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་ཟིལ་གྱིས་གནོན་ནུས་
པར་འགྱུར་ལ། ཞེས་པའི་དོན་དང་། རིགས་པ་གཉིས་པ་ཡོད་དེ། ཉན་རང་དགྲ་བཅོམ་
ཆོས་ཅན། ཁམས་གསུམ་གྱི་ཕྲ་རྒྱས་མ་སྤངས་པར་ཐལ། སྟོང་ཉིད་མངོན་སུམ་དུ་རྟོགས་
པའི་ཤེས་རབ་གོམས་པ་མེད་པའི་ཕྱིར། དཔེར་ན། ཕྱི་རོལ་བའི་དྲང་སྲོང་བཞིན་ཞེས་
བཀོད་པ་དེ་ཡིན་ལ། དེ་ནི། རང་འགྲེལ་ལས། ཕྱི་རོལ་བ་བཞིན་དུ་དེ་དག་གིས་ཁམས་
གསུམ་ན་སྤྱོད་པའི་ཕྲ་རྒྱས་སྤངས་པར་མི་འགྱུར་རོ། །ཞེས་པའི་དོན་དང་། རིགས་པ་
གསུམ་པ་ཡོད་དེ། ཉན་རང་དགྲ་བཅོམ་ཆོས་ཅན། གང་ཟག་གི་བདག་མེད་མཚན་ཉིད་
ཚང་བ་མ་རྟོགས་པར་ཐལ། གཟུགས་ལ་སོགས་པའི་ཕུང་བོ་ལ་བདེན་པར་དམིགས་པའི་
བློ་ཕྱིན་ཅི་ལོག་གི་ཞེན་ཡུལ་སུན་ཅུང་ཟད་ཀྱང་མ་ཕྱུང་བའི་ཕྱིར། ཞེས་པ་ཡིན་ལ། དེ་ནི་
རང་འགྲེལ་ལས་གཟུགས་ལ་སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་
པའི་ཕྱིར། གང་ཟག་གི་བདག་མེད་པར་རྟོགས་པར་ཡང་མི་འགྱུར་ཏེ། བདག་ ཏུ་
གདགས་པའི་ཕུང་བོ་ལ་དམིགས་པའི་ཕྱིར་རོ། །ཞེས་པའི་དོན་ནོ། །རིགས་པ་གཉིས་
པའི་དོན་ལ། རྩོད་པ་དང་ལན་གཉིས། དང་བོ་ནི། རང་རྒྱུད་པ་སོགས་ན་རེ། སྟོང་
ཉིད་མངོན་སུམ་དུ་རྟོགས་པའི་ཡེ་ཤེས་དང་བྲལ་ན་ཁམས་གསུམ་གྱི་ཕྲ་རྒྱས་མ་ལུས་པ་སྤོང་
མི་ནུས་པར་བཤད་པ་མི་འཐད་པར་ཐལ། རང་བཞིན་མེད་པའི་སྟོང་ཉིད་མ་རྟོགས་ཀྱང་
རང་སྐྱ་ཐུབ་པའི་རྫས་ཡོད་ཀྱིས་སྟོང་བ་རྟོགས་པ་ལ་བརྟེན་ནས་ཁམས་གསུམ་གྱི་ཉོན་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མོངས་ས་བོན་དང་བཅས་པ་སྤོང་ནུས་པའི་ཕྱིར། དེར་ཐལ། རང་སྐྱ་ཐུབ་པའི་རྫས་ཡོད་
ཀྱིས་སྟོང་བ་རྟོགས་པའི་བློ་ཡུན་རིང་དུ་གོམས་ན་དེ་མངོན་སུམ་དུ་རྟོགས་པའི་མཐོང་ལམ་
དང་མཐོང་ཟིན་གོམས་པའི་སྒོམ་ལམ་འབྱུང་ལ། མཐོང་སྒོམ་དེ་གཉིས་ཀྱིས་རིམ་བཞིན་
ཉོན་མོངས་ཀུན་བཏགས་དང་ལྷན་སྐྱེས་མ་ལུས་པ་སྤོང་ཐུབ་པའི་ཕྱིར། དེར་ཐལ། རང་
སྐྱ་ཐུབ་པའི་རྫས་ཡོད་ཀྱིས་སྟོང་བ་རྟོགས་པའི་བློ་གོམས་ན་དེ་མངོན་སུམ་དུ་རྟོགས་པར་
འགྱུར་བ་རྣལ་འབྱོར་མངོན་སུམ་སྒྲུབ་པའི་རིགས་པས་འགྲུབ་པའི་ཕྱིར། དེའི་རིགས་པ་
ཡོད་དེ། གང་ཟག་གི་བདག་མེད་དོན་སྤྱིའི་ཚུལ་གྱིས་རྟོགས་པའི་བློ་ཆོས་ཅན། གོམས་
བྱེད་ཀྱི་ཡན་ལག་དང་མ་བྲལ་བར་གོམས་པར་བྱས་ན་གོམས་བྱའི་དོན་ལ་གསལ་སྣང་
མཐར་ཐུག་འབྱུང་རུང་ཡིན་ཏེ། རྟེན་བརྟེན་པ་གོམས་པར་བྱས་ཟིན་འབད་རྩོལ་བསྐྱར་མ་
ལ་མི་ལྟོས་པའི་སེམས་ཀྱི་ཡོན་ཏན་ཡིན་པའི་ཕྱིར་ཞེས་པའོ། །ལན་ནི། སྐྱོན་མེད་དེ།
རང་བཞིན་མེད་རྟོགས་ཀྱི་ལྟ་བ་མ་རྙེད་ན་མངོན་པ་འོག་མ་ནས་བཤད་པའི་མི་རྟག་སོགས་
བཅུ་དྲུག་མངོན་སུམ་དུ་རྟོགས་ཟིན་གོམས་པར་བྱས་པའི་སྟོབས་ཀྱིས་རང་སྐྱ་ཐུབ་པའི་
རྫས་ཡོད་ཀྱིས་སྟོང་བ་མངོན་སུམ་དུ་གསར་དུ་རྟོགས་པའི་རྣལ་འབྱོར་མངོན་སུམ་དང་།
དེ་རྟོགས་ཟིན་གོམས་པར་བྱེད་པ་འབྱུང་ཡང་དེ་གཉིས་རིམ་བཞིན་མཐོང་ལམ་དང་སྒོམ་
ལམ་དུ་ཁས་མི་ལེན་པས་དེ་གཉིས་ཀྱིས་མཐོང་སྤང་དང་། སྒོམ་སྤང་གི་ས་བོན་སྤོང་མི་
ནུས་པའི་ཕྱིར། དེས་ན་དེ་གཉིས་མཐོང་ལམ་དང་སྒོམ་ལམ་དུ་བཤད་པ་དང་། ལམ་དེ་
གཉིས་ཀྱིས་མཐོང་སྤང་དང་སྒོམ་སྤང་གི་ས་བོན་སྤོང་ནུས་པར་སྟོན་པའི་མདོ་རྣམས་དྲང་
དོན་དུ་འགྲེལ་རིགས་ཏེ། དཔེར་ན། སེམས་ཙམ་པས་རྡུལ་ཕྲན་ཆ་མེད་བསགས་པའི་
རགས་པ་ཕྱི་དོན་དང། དེ་འཛིན་པའི་ཚད་མ་རྫས་གཞན་གྱིས་སྟོང་བའི་སྟོང་ཉིད་ཐོས་
བསམ་གྱིས་གཏན་ལ་ཕབ་པའི་སྟེང་ནས་ས་བཅུ་ལམ་ཕྱི་མ་གསུམ་བགྲོད་ཚུལ་དང་། སྒྲིབ་



1:|ཀྱི ང ད ༄༅། །རིང་སོང་།
གཉིས་སྤོང་ཚུལ་བཤད་པ་སྐབས་འདིར་དྲང་དོན་དུ་འགྲེལ་བ་ལྟ་བུ་ཡིན་པའི་ཕྱིར། རང་
སྡེ་འོག་མ་རྣམས་ཀྱི་ལུགས་ལ། རང་སྐྱ་ཐུབ་པའི་རྫས་ཡོད་ཀྱིས་སྟོང་བ་རྟོགས་པའི་ལམ་དེ་
ཉན་ཐོས་སློབ་པ་འཁོར་བ་ལས་གྲོལ་བྱེད་ཀྱི་ལམ་དངོས་དང་། བཅུ་དྲུག་ལས་ལྷག་མ་
རྣམས་གྲོལ་ལམ་དེ་སྦྱོང་བའི་ཐབས་སུ་འདོད་དེ། རྣམ་འགྲེལ་ལས། སྟོང་ཉིད་ལྟ་བས་
གྲོལ་འགྱུར་གྱི་ །སྒོམ་པ་ལྷག་མ་དེ་དོན་ཡིན། །ཞེས་པ་ལྟར་འདོད་པའི་ཕྱིར། དེས་ན།
རང་སྐྱ་ཐུབ་པའི་རྫས་ཡོད་ཀྱིས་སྟོང་བ་རྟོགས་པའི་ལམ་གོམས་སྟོབས་ཀྱིས་ཉོན་མོངས་ཀྱི་
ས་བོན་སྤོང་མི་ནུས་ཀྱང་མངོན་པ་འོག་མ་ནས་བཤད་པའི་ཉོན་མོངས་མངོན་གྱུར་པ་རེ་
ཞིག་འགོག་ནུས་སོ། །ཞི་རགས་རྣམ་ཅན་གྱི་ལམ་དང་རང་སྐྱ་ཐུབ་པའི་རྫས་ཡོད་ཀྱིས་སྟོང་
བ་རྟོགས་པའི་ལམ་གཉིས་ལ་མཆོག་དམན་ཡོད་དེ། མངོན་པ་གཉིས་ནས་བཤད་པའི་
སྲིད་རྩེའི་ཉོན་མོངས་མངོན་གྱུར་པ་ཞི་རགས་རྣམ་ཅན་གྱི་ལམ་གྱིས་སྤོང་མི་ནུས་ཀྱང་།
གང་ཟག་གི་བདག་མེད་རགས་པ་རྟོགས་པའི་ལམ་གྱིས་སྲིད་རྩེའི་ཉོན་མོངས་མངོན་གྱུར་
པ་སྤོང་ནུས་པའི་ཕྱིར། རིགས་པ་གསུམ་པའི་དོན་ལ། ཁོ་ན་རེ། གང་ཟག་གི་བདག་
མེད་རྟོགས་ན་ཆོས་ཀྱི་བདག་མེད་རྟོགས་པས་ཁྱབ་པར་ཐལ། ཕུང་བོ་བདེན་འཛིན་གྱི་
ཞེན་ཡུལ་སུན་མ་བྱུང་བར་དུ་གང་ཟག་གི་བདག་འཛིན་གྱི་ཞེན་ཡུལ་སུན་འབྱིན་མི་ནུས་
པའི་ཕྱིར། དེར་ཐལ། ཕུང་བོ་བདེན་འཛིན་གྱི་ཞེན་ཡུལ་སུན་མ་ཕྱུང་བར་དུ་གང་ཟག་གི་
བདག་མེད་མཚན་ཉིད་རྫོགས་པར་རྟོགས་མི་ཐུབ་པའི་ཕྱིར་ན་མ་ཁྱབ་སྟེ། ཕུང་བོའི་རྣམ་
པ་མ་ཤར་བར་བློ་ལྷན་སྐྱེས་ལ་བདག་གི་རྣམ་པ་མི་འཆར་ཞིང་། བློ་ལྷན་སྐྱེས་ལ་འཆར་ཚེ་
ཕུང་བོའི་བདག་ཉིད་དུ་སྣང་ལ་བདག་མེད་གཉིས་ཀྱིས་སྟོང་ཚུལ་ལ་ཁྱད་པར་མེད་པའི་ཕྱིར།
དེས་ན་གང་ཟག་གི་བདག་མེད་རྫོགས་པར་རྟོགས་ན་ང་དང་ང་ཡིར་འཛིན་པའི་བདག་
འཛིན་གཉིས་ཀྱི་ཞེན་ཡུལ་སུན་ཕྱུང་བས་ཕུང་སོགས་ལ་བློ་ཁ་ཕྱོགས་ཚེ་བདེན་གྲུབ་ཏུ་དམ་



72
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བཅའ་བ་མེད་པའི་ཕྱིར། ཆོས་ཀྱི་བདག་འཛིན་གྱི་ཞེན་ཡུལ་སུན་ཕྱུང་བས་ཁྱབ་བོ། །
བདག་མེད་རྟོགས་པ་ལ་རྟགས་སྦྱོར་འགོད་དགོས་པའི་ངེས་པ་མེད་པར་རང་གིས་དཔྱད་
ནས་རྟོགས་པ་མཐའ་ཡས་པ་ཡོད་པའི་ཕྱིར། དེར་ཐལ། རྒྱུ་མཚན་ཡང་དག་མཐོང་བ་ལ་
རྟགས་སྦྱོར་དང་། ཐལ་འགྱུར་འགོད་མི་དགོས་ཤིང་རྟགས་བཀོད་པ་ལའང་གཞན་གྲགས་
དང་ཐལ་འགྱུར་གཉིས་ཡོད་དེ། དེ་གཉིས་ཀས་བསྒྲུབ་བྱ་ལ་ངེས་པ་སྐྱེད་ཐུབ་པར་སྐབས་
འདིར་འདོད་པའི་ཕྱིར། འོ་ན། བདེན་མེད་བསྒྲུབ་པ་སྐབས་བབས་ཀྱི་རྒོལ་བ་ལ་ཅི་འདྲ་
ཞིག་དགོས་སྙམ་ན། ཕལ་ཆེར་རྣམ་འགྲེལ་ལེའུ་བཞི་བ་སོགས་ནས་ཤེས་དགོས་ལ། ཁྱད་
པར་ནི་མྱུ་གུ་བདེན་མེད་དུ་བསྒྲུབ་པའི་ཕྱི་རྒོལ་ཡང་དག་ལ་ཐལ་འགྱུར་ལ་ལྟོས་པའི་ཡང་
དག་དང་། །གཞན་གྲགས་ཀྱི་སྦྱོར་བ་ལ་ལྟོས་པའི་ཕྱི་རྒོལ་ཡང་དག་གཉིས་ཡོད་པར་སྐབས་
འདིར་འདོད་ལ། ཚད་མ་བ་དང་རང་རྒྱུད་པས་ཐལ་འགྱུར་ལ་ལྟོས་པའི་དེ་མི་འདོད་པའི་
ཕྱིར། ཐལ་འགྱུར་ལ་ལྟོས་པའི་ཕྱི་རྒོལ་ཡང་དག་གི་མཚན་ཉིད་ཡོད་དེ། དེ་སྒྲུབ་ཀྱི་ཐལ་
འགྱུར་ཐལ་འགྱུར་ཡང་དག་ཏུ་སོང་བའི་ཕྱི་རྒོལ་དེ་དེ་ཡིན་པའི་ཕྱིར། གཞན་གྲགས་ཀྱི་
སྦྱོར་བ་ལ་ལྟོས་པའི་ཕྱི་རྒོལ་ཡང་དག་གི་མཚན་ཉིད་ཡོད་དེ། དེ་སྒྲུབ་ཀྱི་གཞན་གྲགས་
གཞན་གྲགས་ཡང་དག་ཏུ་སོང་བའི་ཕྱི་རྒོལ་དེ་དེ་ཡིན་པའི་ཕྱིར། རྩ་རྟགས་གཉིས་པ།
སྒྲུབ་བྱེད་ཀྱི་ལུང་བདུན་ཡོད་དེ། དང་བོ་ནི། རིན་ཆེན་ཕྲེང་བ་ལས། ཇི་སྲིད་ཕུང་བོར་
འཛིན་ཡོད་པ། །དེ་སྲིད་དེ་ལས་ངར་འཛིན་ཉིད། །ངར་འཛིན་ཡོད་ན་ཡང་ལས་དེ། །དེ་
ལས་ཡང་ནི་སྐྱེ་བ་ཡིན། །ལམ་གསུམ་ཐོག་མཐའ་དབུས་མེད་པ། །འཁོར་བའི་དཀྱིལ་
འཁོར་མགལ་མེ་ཡི། །དཀྱིལ་འཁོར་ལྟ་བུ་ཕན་ཚུན་གྱི་ །རྒྱུ་ཅན་འདི་ནི་འཁོར་བར་
འགྱུར། །དེ་ནི་རང་གཞན་གཉིས་ཀ་དང་། །དུས་གསུམ་ཉིད་དུའང་མ་ཐོབ་ཕྱིར། །ངར་
འཛིན་པ་ནི་ཟད་པར་འགྱུར། །དེ་ལས་ལས་དང་སྐྱེ་བ་ཡང་། །ཞེས་གསུངས་པ་འདི་ཡིན་



1:|: ༄༅། །རིང་སོང་། ་་་ ་་་ །
ལ། ལུང་འདིའི་རྐང་བ་དང་བོ་གཉིས་ཀྱིས་ནི། ཕུང་བོ་ལ་བདེན་པར་འཛིན་པ་ཇི་སྲིད་
ཡོད་པ་དེ་སྲིད་དུ་དེ་ལས་ངར་འཛིན་འཇིག་ལྟ་འབྱུང་བར་བསྟན་པས་འཇིག་ལྟ་མ་ལུས་
པར་ཟད་པ་ལ་ཕུང་བོ་བདེན་འཛིན་ཟད་དགོས་པར་བསྟན་ཏེ། དེའི་ཚེ་ཉན་རང་དགྲ་
བཅོམ་པས་ཀྱང་ཕུང་བོ་བདེན་འཛིན་ཟད་པར་ཤེས་སོ། །དེ་ནས་རྐང་བ་གཉིས་ཀྱིས།
འཇིག་ལྟ་ཡོད་པས་དེའི་དབང་གིས་འཁོར་བར་འཆིང་བའི་ལས་བསགས་པ་དང་། དེ་
ལས་ལས་དབང་གིས་འཁོར་བར་སྐྱེས་པར་གསུངས་ཏེ། དེ་ཡང་ཕུང་བོ་བདེན་འཛིན་གྱི་
ཞེན་ཡུལ་སུན་མ་ཕྱུང་བའི་དབང་དུ་མཛད་ཀྱི སྤྱིར་འཇིག་ལྟ་ཡོད་པ་ཙམ་ལ་མིན་ཏེ། ས་
བདུན་པའི་བར་དུ་འཇིག་ལྟ་ཡོད་ཀྱང་ས་དང་བོ་ནས་ལས་དབང་གིས་སྐྱེ་བ་མི་ལེན་པའི་
ཕྱིར་རོ། །ལམ་གསུམ་ནི། ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པ་
དང་གསུམ་མོ། །ལམ་གསུམ་ཐོག་མཐའ་དབུས་མེད་པ་ཞེས་དེ་གསུམ་ཐོག་མཐའ་དང་
དབུས་མེད་པ་ནི། །ཉོན་མོངས་ལས་ལས་དང་དེ་ལས་སྡུག་བསྔལ་སྐྱེ་ཞིང་། སྡུག་བསྔལ་
ལས་ཀྱང་དེའི་རིགས་འདྲ་དང་ཉོན་མོངས་སོགས་སྐྱེ་བའི་ཕྱིར། ཕར་སྐྱེ་ཚུར་སྐྱེ་བྱེད་པས་
སྔ་ཕྱིའི་རིམ་པ་ངེས་པ་མེད་པ་སྟེ། ཕན་ཚུན་གྱི་རྒྱུ་ཅན་གྱི་དོན་ནོ། །རྟེན་འབྲེལ་དེ་ནི་རང་
དང་གཞན་དང་གཉིས་ཀ་ལས་སྐྱེ་བ་མེད་ལ་དེ་ཡང་དུས་གསུམ་གར་ཡང་རང་བཞིན་གྱིས་
སྐྱེ་བ་མ་ཐོབ་པ་སྟེ། མེད་པ་མཐོང་བའམ་མ་མཐོང་བའི་ཕྱིར་ཏེ། རྒྱུ་མཚན་གྱིས་ངར་
འཛིན་འཇིག་ལྟ་ཟད་པས་འཁོར་བར་འཁོར་བ་ལྡོག་གོ །ཞེས་འགྲེལ་ཚུལ་ནི་རྣམ་བཤད་
ལྟར་རོ། །བསྡུ་ན་ཇི་སྲིད་དུ་ཕུང་བོ་བདེན་པར་འཛིན་པ་ཡོད་པ་དེ་སྲིད་དུ་ངར་འཛིན་
འཇིག་ལྟ་ཡོད་ལ་ངར་འཛིན་མངོན་གྱུར་པ་ཡོད་ན་ཡང་འཁོར་བར་འཕེན་བྱེད་ཀྱི་ལས་
བསགས་ཏེ་ལས་དེ་ལས་ཡང་ནི་སྲིད་པར་སྐྱེ་བ་ཡིན་པས་ཉོན་མོངས་པ་དང་ལས་དང་།
སྐྱེ་བའི་ཀུན་ནས་ཉོན་མོངས་པའི་ལམ་གསུམ་ཐོག་མཐའ་དང་དབུས་ངེས་པ་མེད་པ་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཁོར་བའི་དཀྱིལ་འཁོར་མགལ་མེ་ཡི་འཁོར་ལོ་ལྟ་བུ་ཕན་ཚུན་གྱི་རྒྱུ་ཅན་འདི་ནི་འཁོར་
བར་འགྱུར་རོ། །ཞེས་འཁོར་བར་འཁོར་ཚུལ་དང་ རྟེན་འབྲེལ་དེ་ནི་རང་དང་གཞན་
དང་། རང་གཞན་གཉིས་ཀ་དང་དུས་གསུམ་ཉིད་དུའང་རང་བཞིན་གྱིས་སྐྱེ་བ་མ་མཐོང་
བའི་ཕྱིར་རམ་རང་བཞིན་གྱིས་མ་སྐྱེས་པ་མཐོང་བ་གོམས་པར་བྱས་པས་འཇིག་ལྟས་
བསྡུས་པའི་ངར་འཛིན་པ་ནི་ཟད་པར་འགྱུར་ལ། དེ་ནས་དེའི་སྟོབས་ཀྱིས་བསགས་པའི་
ལས་དང་ལས་དེའི་སྟོབས་ཀྱིས་འཁོར་བར་སྐྱེ་བ་ཡང་ཟད་པར་འགྱུར་རོ། །ཞེས་འཁོར་བ་
ལས་ལྡོག་པའི་རིམ་པ་གསུངས་སོ། །རྟེན་འབྲེལ་ཡན་ལག་བཅུ་གཉིས་ལམ་གསུམ་དུ་འདུ་
ཚུལ་ཡོད་དེ། དབུ་མ་རྟེན་འབྲེལ་སྙིང་བོ་ལས། བཅུ་གཉིས་ཆོས་ནི་གསུམ་དུ་འདུ། །
དང་བོ་བརྒྱད་པ་དགུ་ཉོན་མོངས། །གཉིས་པ་བཅུ་བ་ལས་ཡིན་ཏེ། །ལྷག་མ་བདུན་ནི་
སྡུག་བསྔལ་ཡིན། །གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་འབྱུང་
བདུན་ལས་ཀྱང་། །གསུམ་འབྱུང་སྲིད་པའི་འཁོར་ལོ་སྟེ། །ཉིད་ནི་ཡང་དང་ཡང་དུ་
འཁོར། །ཞེས་དང་བོ་ཐོག་མའི་མ་རིག་པ་དང་བརྒྱད་པ་སྲེད་པ་དང་དགུ་བ་ལེན་པ་གསུམ་
ཉོན་མོངས་པའི་ཀུན་ནས་ཉོན་མོངས་པར་འདུ། གཉིས་པ་འདུ་བྱེད་ཀྱི་ལས་དང་བཅུ་བ་
སྲིད་པ་གཉིས་ནི་ལས་ཀྱི་ཀུན་ནས་ཉོན་མོངས་པ་དང་། ལྷག་མ་བདུན་ནི་སྐྱེ་བའི་ཀུན་
ནས་ཉོན་མོངས་པར་འདུ་ལ། དེས་ན་ཉོན་མོངས་གསུམ་ལས་ལས་གཉིས་དང་ལས་
གཉིས་ལས་སྐྱེ་བའི་ཀུན་ནས་ཉོན་མོངས་པ་བདུན་དང་། བདུན་ལས་ཉོན་མོངས་གསུམ་
སོགས་སྐྱེས་ནས་ཡན་ལག་བཅུ་གཉིས་ཀྱི་སྒོ་ནས་འཁོར་ཚུལ་གསུངས་པ་འདི། ལམ་
གསུམ་ཐོག་མཐའ་དབུས་མེད་པ། །ཞེས་སོགས་ཀྱི་དོན་ནོ །མཛོད་ལས་ཀྱང་ཉོན་
མོངས་གསུམ་མོ་ལས་གཉིས་སོ། །བཞི་བདུན་ཞེས་པས་ཀྱང་གསུངས་སོ། །སྒྲུབ་བྱེད་ཀྱི་
ལུང་གཉིས་པ་ནི། རིན་ཆེན་ཕྲེང་བ་ལས། ཇི་ལྟར་མིག་ནི་འཁྲུལ་བ་ཡིས། །ཞེས་པ་ནས་



༄༅༅། །རིང་སོང་། །
གནས་མེད་ལེན་མེད་མྱ་ངན་འདའ། །ཞེས་པའི་བར་གྱི་ཤོ་ལོ་ཀ་དགུ་བོ་དེ་ཡིན་ལ། ཞིབ་
པར་ན་ཇི་ལྟར་མིག་ནི་འཁྲུལ་བ་ཡིས། །མགལ་མེའི་འཁོར་ལོ་འཛིན་བྱེད་པ། །དེ་བཞིན་
དབང་བོ་རྣམས་ཀྱིས་ནི། །ད་ལྟའི་ཡུལ་དག་འཛིན་པར་བྱེད། །ཅེས་པའི་དོན་ནི་ཇི་ལྟར་
མིག་ནི་འཁྲུལ་བ་ཡིས་མགལ་མེ་ཡི་འཁོར་ལོ་འཛིན་པར་བྱེད་པ་བཞིན་དུ་དབང་བོ་རྣམས་
ཀྱིས་རང་ཡུལ་ད་ལྟ་བ་དག་འཛིན་པར་བྱེད་ཀྱི་དབང་བོ་དང་། དབང་བོའི་ཡུལ་དང་། དེ་
ལ་བརྟེན་པའི་རྣམ་ཤེས་རྣམས་རང་བཞིན་གྱིས་གྲུབ་པ་མེད་དེ། བློ་འཁྲུལ་བ་ལ་རང་
བཞིན་གྱིས་གྲུབ་པར་སྣང་བ་ཙམ་དུ་ཟད་པའི་ཕྱིར། ཞེས་དབང་བོ་སོགས་རང་བཞིན་
གྱིས་མ་གྲུབ་པར་བསྟན། དབང་བོ་རྣམས་དང་དབང་དོན་རྣམས། །འབྱུང་བ་རྣམས་ཀྱི་
རང་བཞིན་འདོད། །འབྱུང་བ་སོ་སོར་དོན་མེད་པས། །འདི་དག་དོན་དུ་དོན་མེད་དོ། །
ཞེས་པས་དབང་དོན་འདི་དག་དོན་དུ་སྟེ། རང་བཞིན་གྱིས་གྲུབ་པ་མེད་དེ། དབང་བོ་
རྣམས་དང་དབང་དོན་རྣམས་འབྱུང་བ་རྣམས་ཀྱི་འབྲས་བུའི་རང་བཞིན་དུ་འདོད་དགོས་
ན་འབྱུང་བ་བཞི་འདུས་པ་དང་། སོ་སོའི་རང་བཞིན་གྱིས་གྲུབ་པའི་དོན་མེད་པའི་ཕྱིར།
ཞེས་བསྟན། འབྱུང་རྣམས་སོ་སོར་ཐ་དད་ན། །བུད་ཤིང་མེད་པའི་མེ་ཐལ་འགྱུར། །
འདུས་ན་མཚན་ཉིད་མེད་འགྱུར་ཏེ། །ལྷག་མ་ལ་ཡང་དེ་ལྟར་ངེས། །ཞེས་པས་འབྱུང་
བ་རྣམས་སོ་སོར་ལྟོས་པ་མེད་པར་ཐ་དད་པར་ཡོད་ན་བུད་ཤིང་མེད་པའི་མེར་ཐལ་བར་
འགྱུར་ལ། འདུས་ན་སོ་སོའི་མཚན་ཉིད་རང་བཞིན་གྱིས་མེད་པར་འགྱུར་ཏེ། ཕན་
ཚུན་ལྟོས་བཅས་ཡིན་པའི་ཕྱིར། དེས་ན་འབྱུང་བ་ལྷག་མ་གསུམ་ལའང་ཉེས་པ་དེ་ལྟར་
ངེས་སོ། །ཞེས་པ་དང་། དེ་ལྟར་འབྱུང་རྣམས་གཉིས་སུའང་། །དོན་མེད་པས་ན་
འདུས་དོན་མེད། །འདུས་པ་དོན་མེད་ཉིད་ཀྱི་ཕྱིར། །གཟུགས་ཀྱང་དོན་དུ་དོན་མེད་
དོ། །ཞེས་པའི་དོན་ནི། དེ་ལྟར་འབྱུང་བ་རྣམས་སོ་སོར་དང་འདུས་པ་རྣམ་པ་གཉིས་



76
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སུའང་རང་བཞིན་གྱིས་གྲུབ་པའི་དོན་མེད་པས་ན་འདུས་པ་ཉིད་ཀྱང་རང་བཞིན་གྱིས་
གྲུབ་པའི་དོན་མེད་དོ། །འདུས་པ་རང་བཞིན་གྱིས་གྲུབ་པའི་དོན་མེད་པ་ཉིད་ཀྱི་ཕྱིར།
གཟུགས་ཀྱང་དོན་དུ་སྟེ་རང་བཞིན་གྱིས་གྲུབ་པའི་དོན་མེད་དོ། །ཞེས་པ་དང་། རྣམ་
ཤེས་ཚོར་དང་འདུ་ཤེས་དང་། །འདུ་བྱེད་རྣམས་ཀྱང་ཐམས་ཅད་དུ། །སོ་སོར་བདག་
ཉིད་དོན་མེད་ཕྱིར། །དམ་པའི་དོན་དུ་དོན་མེད་དོ། །ཞེས་པའི་དོན་ནི། རྣམ་ཤེས་
དང་ཚོར་བ་དང་འདུ་ཤེས་དང་འདུ་བྱེད་རྣམས་ཀྱང་ཐམས་ཅད་དུ་འདུས་པ་རང་
བཞིན་གྱིས་མ་གྲུབ་ཀྱང་། སོ་སོར་ཡང་བདག་ཉིད་ཀྱིས་སམ་རང་བཞིན་གྱིས་གྲུབ་
པའི་དོན་མེད་པའི་ཕྱིར། ཚོར་བ་བདེ་བ་དམ་པའི་དོན་དུ་རང་བཞིན་གྱིས་གྲུབ་པ་
མེད་དོ་ཞེས་པ་དང་། ཇི་ལྟར་སྡུག་བསྔལ་ཕྱིར་བཅོས་ལ། །དོན་དུ་བདེ་བར་ང་རྒྱལ་
བྱེད། །དེ་བཞིན་བདེ་འཇོམས་འབྱུང་བ་ལ། །སྡུག་བསྔལ་དུ་ཡང་ང་རྒྱལ་བྱེད། །
ཅེས་པའི་དོན་ནི། ཇི་ལྟར་སྡུག་བསྔལ་ཕྱིར་བཅོས་པ་ཚོར་བ་སྡུག་བསྔལ་ཅུང་ཟད་
ཤུགས་ཆུང་བར་སོང་བའི་གནས་སྐབས་ལ་དོན་དུ་སྟེ་རང་མཚན་གྱིས་གྲུབ་པའི་བདེ་
བར་ང་རྒྱལ་བྱེད་པ་དེ་བཞིན་དུ། ཚོར་བ་བདེ་བ་འཇོམས་ཤིང་མངོན་གྱུར་ཅུང་ཟད་
ཀྱང་མེད་པ་འབྱུང་བ་ལ་རང་བཞིན་གྱིས་གྲུབ་པའི་སྡུག་བསྔལ་དུ་ཡང་ང་རྒྱལ་བྱེད་པར་
ཟད་ཀྱི། རང་བཞིན་གྱིས་གྲུབ་པའི་ཚོར་བ་སྡུག་བསྔལ་མེད་དེ། ཚོར་བ་བདེ་སྡུག་
ཕན་ཚུན་ལྟོས་བཅས་ཡིན་པའི་ཕྱིར་ཞེས་དང་། དེ་ལྟར་ངོ་བོ་ཉིད་མེད་ཕྱིར། །བདེ་
དང་འཕྲད་པས་སྲེད་པ་དང་། །སྡུག་བསྔལ་འབྲལ་བས་སྲེད་པ་སྤོང་། །དེ་ཕྱིར་དེ་ལྟར་
མཐོང་བ་གྲོལ། །ཞེས་པའི་དོན་ནི་གོང་དུ་བཤད་ཟིན་པ་དེ་ལྟར་སྲེད་པ་ཡུལ་དང་
བཅས་པ་ངོ་བོ་ཉིད་ཀྱིས་སམ་རང་བཞིན་གྱིས་མེད་པའི་ཕྱིར། རང་བཞིན་མེད་པ་
གོམས་པར་བྱས་པ་ལས་ཚོར་བ་བདེ་བ་དང་འཕྲད་པས་སྲེད་པ་དང་། སྡུག་བསྔལ་



1:|: 1:|: ༄༅། །རིང་སོང་། :
དང་འབྲལ་བར་འདོད་པས་སྲེད་པ་སྤོང་ལ་དེའི་རྒྱུ་མཚན་གྱིས་ལས་མི་གསོག་ཅིང་།
འཁོར་བ་ལས་གྲོལ་བར་འགྱུར་བ་དེའི་ཕྱིར། དེ་ལྟར་མཐོང་བ་རྣམས་འཁོར་བ་ལས་
གྲོལ་བས་སྟོང་ཉིད་རྟོགས་པ་ལ་འབད་པར་བྱའོ། །ཞེས་དང་། གང་གིས་མཐོང་བར་
འགྱུར་ཞེ་ན། ། ཐ་སྙད་དུ་ནི་སེམས་ལ་བརྗོད། ། སེམས་བྱུང་མེད་པར་སེམས་མི་
འབྱུང་། །དོན་མེད་ལྷན་ཅིག་མི་འདོད་དོ། །ཞེས་པའི་དོན་ནི། འོ་ན་གང་གིས་དོན་
དམ་བདེན་པ་མཐོང་བར་འགྱུར་ཞེ་ན། ཐ་སྙད་དུ་ནི་དོན་དམ་བདེན་པ་ལ་གཉིས་
སྣང་ནུབ་པའི་ཚུལ་གྱིས་མཉམ་པར་བཞག་པའི་སེམས་ལ་སྟེ། དོན་དམ་བདེན་པ་
མངོན་སུམ་དུ་མཐོང་བའི་མཉམ་བཞག་གི་སེམས་ལ་བརྗོད་པའོ། །དེ་ཡང་ལྟོས་ནས་
བཞག་པ་ཙམ་ཡིན་པའི་རྒྱུ་མཚན་གྱིས་རང་བཞིན་གྱིས་གྲུབ་པ་མེད་ཅིང་། སེམས་བྱུང་
མེད་པར་སེམས་མི་འབྱུང་བས་རང་བཞིན་གྱིས་གྲུབ་པའི་དོན་མེད་ལ་སེམས་ཉིད་ཀྱིས་
སེམས་མཐོང་བ་མིན་ཞིང་། སེམས་གཉིས་ལྷན་ཅིག་ཏུ་འབྱུང་བ་ཡང་མེད་དོ། །ཞེས་
དང༌། དེ་ལྟར་ཡང་དག་ཇི་བཞིན་དུ། །འགྲོ་བ་དོན་མེད་ཤེས་ནས་ནི། །རྒྱུ་མེད་པ་
ཡི་མེ་བཞིན་དུ། །གནས་མེད་ལེན་མེད་མྱ་ངན་འདའ། །ཞེས་པའི་དོན་ནི། དེ་ལྟར་
ཡང་དག་པ་ཇི་ལྟ་བ་བཞིན་དུ་འགྲོ་བ་རང་བཞིན་གྱིས་གྲུབ་པའི་དོན་མེད་པར་ཤེས་
ནས་ནི་རྒྱུ་མེད་པ་ཡི་མེ་བཞིན་དུ་སྲིད་པར་སྐྱེ་བའི་གནས་ཏེ་རྒྱུ་མེད་པས་འཁོར་བར་
ཡང་སྲིད་ལེན་པ་མེད་པར་མྱ་ངན་ལས་འདའ་བར་འགྱུར་རོ། །ཞེས་པའོ། །གོང་དུ་
འབྲུ་གཉེར་ཚུལ་རྒྱས་པར་བཀོད་པ་འདི། །རྣམ་བཤད་ལས། དེའི་འོག་ཏུ་ཕུང་
ཁམས་སོགས་རང་བཞིན་མེད་པར་གཏན་ལ་ཕབ་པའི་མཐར་ཞེས་དང། རང་འགྲེལ་
ལས། ཇི་ལྟར་མིག་ནི་འཁྲུལ་བ་ཡིས། །ཞེས་སོགས་ཤོ་ལོ་ཀ་དགུ་མཐར་ཆགས་སུ་
དྲངས་པའི་རྒྱུ་མཚན་གྱིས་ངལ་བ་ལ་མ་འཛེམས་པར་བྲིས་པ་ལགས་སོ། །སྒྲུབ་བྱེད་ཀྱི་



78
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལུང་གསུམ་པ་ནི། རིན་ཆེན་ཕྲེང་བ་ལས། ཐེག་པ་ཆེ་ལས་སྐྱེ་མེད་བསྟན། །གཞན་
གྱིས་ཟད་པ་སྟོང་བ་ཉིད། །ཟད་དང་མི་སྐྱེ་དོན་དུ་ནི། །གཅིག་པ་དེ་ཕྱིར་བཟོད་པར་
གྱིས། །ཞེས་བྱུང་། དོན་ནི་ཐེག་ཆེན་གྱི་མདོ་སྡེ་ལས། རང་བཞིན་གྱིས་སྐྱེ་བ་མེད་པ་
སྟོང་ཉིད་དུ་བསྟན་པ་དང་། གཞན་ཏེ་ཐེག་དམན་གྱི་མདོ་ལས། འདུས་བྱས་ཟད་
པར་བསྟན་པས་སྟོང་བ་ཉིད་བསྟན་པ་གཉིས་ཟད་པ་དང་མི་སྐྱེ་བའི་དོན་དུ་ནི་སྟེ།
རང་བཞིན་གྱིས་ཟད་པ་དང་མི་སྐྱེ་བའི་དོན་དུ་གཅིག་པ་དེའི་ཕྱིར། ཐེག་ཆེན་ལས་
སྟོང་ཉིད་བསྟན་པ་ལ་བཟོད་པར་གྱིས་ཤིག ཅེས་པའོ། །སྒྲུབ་བྱེད་ཀྱི་ལུང་བཞི་བ་ནི།
ཉན་ཐོས་ལ་བསྟན་པའི་མདོ་ལས། གཟུགས་ནི་ལྦུ་བ་བརྡོས་པ་འདྲ། །ཚོར་བ་ཆུ་ཡི་
ཆུ་བུར་བཞིན། །འདུ་ཤེས་སྨིག་སྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །
རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་བསྩལ་ཏོ། །ཞེས་བྱུང་།།
དོན་བསྡུ་ན། དཔེ་ལྔས་འདུས་བྱས་རྣམས་རང་བཞིན་གྱིས་མེད་པར་གསུངས་པ་
ཡིན་ནོ། །སྒྲུབ་བྱེད་ཀྱི་ལུང་ལྔ་བ་ནི། རྩ་ཤེས་ལས། བཅོམ་ལྡན་དངོས་དང་དངོས་
མེད་པ། །མཁྱེན་པས་ཀ་ཏྱཱ་ཡ་ན་ཡི། །གདམས་ངག་ལས་ནི་ཡོད་པ་དང་། །མེད་པ་
གཉིས་ཀའང་དགག་པར་མཛད། །ཅེས་བྱུང་། དོན་ནི་བཅོམ་ལྡན་འདས། དངོས་
པོ་དང་དངོས་པོ་མེད་པ་ཚུལ་ཇི་ལྟ་བ་བཞིན་དུ་མ་ནོར་བར་མཁྱེན་པས་ཀཏྱ་ཡ་ན་ཡི་
བུ་ལ་གདམས་པ་ཡི་ངག་ལས་ནི་དོན་དམ་པར་ཡོད་པའི་རྟག་མཐའ་དང་། ཐ་སྙད་དུ་
མེད་པ་གཉི་གའང་དགག་པར་མཛད་དོ། །ཞེས་པའོ། །སྒྲུབ་བྱེད་ཀྱི་ལུང་དྲུག་པ་ནི།
འབུམ་ལས། ཐེག་པ་གསུམ་གའི་བྱང་ཆུབ་འཐོབ་པར་འདོད་པས་ཤེར་ཕྱིན་ལ་སློབ་
པར་གསུངས་པའི་མདོ་དེ་དེ་ཡིན་པའི་ཕྱིར། སྒྲུབ་བྱེད་ཀྱི་ལུང་བདུན་པ་ནི། མདོ་
སྡུད་པ་ལས། གང་དག་བདེ་གཤེགས་ཉན་ཐོས་འགྱུར་བར་བྱ་སྙམ་དང་། ། རང་



79
1:|: 1:|: ༄༅། །རིང་སོང་།
སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་པ། །བཟོད་པ་འདི་ལ་མ་བརྟེན་
ཐོབ་པར་མི་ནུས་ཏེ། །དཔེར་ན་ཕ་རོལ་ཚུ་རོལ་འགྲོ་ངོགས་མི་མཐོང་བཞིན། །ཞེས་
བྱུང་། དོན་ནི་སྐྱེ་བོ་གང་དག་བདེ་བར་གཤེགས་པའི་གསུང་ལས་སྐྱེ་བའི་ཉན་ཐོས་
དགྲ་བཅོམ་དུ་འགྱུར་བར་བྱའོ་སྙམ་པ་དང་། རང་སངས་རྒྱས་དང་དེ་བཞིན་དུ་ཆོས་
ཀྱི་རྒྱལ་བོ་རྫོགས་པའི་སངས་རྒྱས་སུ་འགྱུར་བར་འདོད་པ་གང་ཡིན་ཡང་སྟོང་ཉིད་
རྟོགས་པའི་བཟོད་པ་འདི་ལ་མ་བརྟེན་པར་བྱང་ཆུབ་གསུམ་གང་ཡང་ཐོབ་མི་ནུས་ཏེ།
དཔེར་ན། མིག་དང་མི་ལྡན་པས་ཆུ་བོའི་ཕ་རོལ་དང་ཚུ་རོལ་ཀྱི་འགྲོ་ངོགས་གང་ཡང་
མི་མཐོང་བ་བཞིན་ནོ། །ཞེས་པའོ། །གཉིས་པ། དེ་ཉིད་སྤྱོད་འཇུག་མཁན་པོའི་
ལུགས་སུ་བསྟན་པ་ལ། ཕྱོགས་སྔ་བརྗོད་པ་དང་། དེ་དགག་པ་གཉིས། དང་བོ་ནི།
རང་རྒྱུད་པ་སོགས་ན་རེ། དགྲ་བཅོམ་ཐོབ་པ་ལ་རང་བཞིན་གྱིས་སྟོང་བའི་སྟོང་ཉིད་
རྟོགས་མི་དགོས་པར་ཐལ། མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་ལམ་
གོམས་པར་བྱས་པ་ལས་དགྲ་བཅོམ་ཐོབ་ནུས་པའི་ཕྱིར། ཞེས་པའི་རྩོད་ཚུལ་འཆད་
པར། སྤྱོད་འཇུག་ལས། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་
བས་ཅི་ཞིག་བྱ། །ཞེས་བྱུང་། གཉིས་པ། དེ་དགག་པ་ལ། སྒྲུབ་བྱེད་འགོད་པ་དང་།
གནོད་བྱེད་བསྟན་པ་གཉིས། དང་བོ་འཆད་པར། དེ་ཉིད་ལས། གང་ཕྱིར་ལུང་
ལས་ལམ་འདི་ནི། །མེད་པར་བྱང་ཆུབ་མེད་པར་གསུངས། །ཞེས་བྱུང་། དོན་ནི་
མངོན་པ་གཉིས་ནས་བཤད་པའི་མི་རྟག་སོགས་བཅུ་དྲུག་བསྒོམས་སྟོབས་ཀྱིས་དགྲ་
བཅོམ་པའི་གོ་འཕང་ཐོབ་མི་ནུས་པར་ཐལ། དགྲ་བཅོམ་ཐོབ་པ་ལ་སྟོང་ཉིད་རྟོགས་
པ་ངེས་པར་དགོས་པའི་ཕྱིར། རྒྱུ་མཚན་གང་གི་ཕྱིར་ན་ཤེས་རབ་ཀྱི་ཕ་རོལ་ཏུ་ཕྱིན་པའི་
མདོ་སྡེའི་ལུང་ལས། སྟོང་ཉིད་རྟོགས་པའི་ལམ་འདི་བསྒོམ་པ་མེད་པར་ཐེག་པ་གསུམ་གྱི་



80
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བྱང་ཆུབ་གསུམ་གང་ཡང་ཐོབ་པ་མེད་པར་གསུངས་པའི་ཕྱིར། ཞེས་པའོ། །་་་་་
བ་གཉིས་པ་དེ་ཉིད་འཆད་པར། སྤྱོད་འཇུག་ལས། བསྟན་རྩ་དགེ་སློང་ཉིད་
ཡིན་ན། །དགེ་སློང་ཉིད་ཀྱང་དཀའ་བར་གནས། །སེམས་ནི་དམིགས་དང་བཅས་
རྣམས་ཀྱིས། །མྱ་ངན་འདས་པ་དཀའ་བར་གནས། །ཞེས་བྱུང་། དོན་ནི་ཕྱོགས་སྔ་
ཁྱེད་ཅག་ལྟར་ན་ཡང་དགེ་སློང་དུ་མ་གསུངས་པའི་ནང་ནས་བཅོམ་ལྡན་འདས་ཀྱི་
བསྟན་པའི་རྩ་བ་དགེ་སློང་དགྲ་བཅོམ་པ་ཡིན་ན་སྟེ་ཡིན་ལ། ཉན་རང་ལ་དགེ་སློང་
དགྲ་བཅོམ་པ་ཉིད་ཀྱང་དཀའ་བར་གནས་པ་སྟེ་ཐོབ་པ་མེད་པར་ཐལ། དེ་དག་ལ་
སྟོང་ཉིད་མངོན་སུམ་དུ་རྟོགས་པ་མེད་པའི་ཕྱིར། ཁྱབ་སྟེ། སེམས་བདེན་འཛིན་
གྱིས་དམིགས་པ་དང་བཅས་པ་རྣམས་ཏེ། དེའི་ཞེན་ཡུལ་རིགས་པས་སུན་མ་ཕྱུང་བ་
རྣམས་ཀྱིས་ཉོན་མོངས་ཟད་པར་སྤངས་པའི་མྱ་ངན་ལས་འདས་པ་ཡང་ཐོབ་པ་དཀའ་
བར་གནས་ཞེས་པའོ། །དེ་ཉིད་ལས། ཉོན་མོངས་སྤངས་པས་གྲོལ་ན་དེའི། །དེ་མ་
ཐག་ཏུ་དེར་འགྱུར་རོ། །ཞེས་པའི་དོན་ནི། ཕྱོགས་སྔ་ན་རེ། མི་རྟག་སོགས་བཅུ་
དྲུག་རྟོགས་པའི་ལམ་ལ་བརྟེན་ནས་མངོན་པ་འོག་མ་ནས་བཤད་པའི་ཉོན་མོངས་
སྤངས་པས་གྲོལ་བ་དགྲ་བཅོམ་པའི་འབྲས་བུ་ཐོབ་པར་འཇོག་གོ་ཞེ་ན། དེ་ནས་
བཤད་པའི་ཉོན་མོངས་མངོན་གྱུར་རེ་ཞིག་སྤངས་པ་དེའི་དེ་མ་ཐག་ཏུ་ཟག་པ་ཐམས་
ཅད་ཟད་པའི་དགྲ་བཅོམ་འཐོབ་པར་འགྱུར་རོ་སྟེ། འགྱུར་དགོས་ན་དེ་ཙམ་གྱིས་དགྲ་
བཅོམ་འཐོབ་མི་ནུས་སོ། །ཞེས་པའོ། །དེ་ནི་རྣམ་བཤད་ལས། ཉོན་མོངས་སྤངས་
པས་གྲོལ་ན་ཞེས་པ་ནི་ཕྱོགས་སྔའི་ལུགས་བརྗོད་པ་ཡིན་ལ། དེའི་དོན་ནི། བདེན་པ་
མཐོང་བས་གྲོལ་འགྱུར་གྱི་ཞེས་བཤད་པ་བཞིན་དུ་མི་རྟག་སོགས་བཅུ་དྲུག་གི་ལམ་
བསྒོམས་པས་ཉོན་མོངས་སྤངས་ཏེ། གྲོལ་བ་ཐོབ་ན་ཞེས་བཤད་རྒྱུ་ཡིན་ཏེ། སྐབས་



༄༅། །རིང་སོང་། །
འདིར་མི་རྟག་སོགས་བཅུ་དྲུག་གི་ལམ་ཙམ་གྱིས་ཉོན་མོངས་ལས་གྲོལ་བ་འཐོབ་མི་
འཐོབ་རྩོད་པའི་ཕྱིར་དང་། བདེན་པ་མཐོང་བས་ཞེས་སོགས་ཀྱི་རྩོད་པ་ལས་ཤིན་ཏུ་
གསལ་བའི་ཕྱིར་རོ། །ཞེས་གསུངས་པ་ལྟར་རོ། །ཡང་དེ་ཉིད་ལས། ཉོན་མོངས་
མེད་ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །ཞེས་པའི་དོན་ནི། མི་རྟག་
སོགས་བཅུ་དྲུག་བསྒོམས་སྟོབས་ཀྱིས་མངོན་པ་འོག་མ་ནས་བཤད་པའི་ཉོན་མོངས་
མངོན་གྱུར་ཙམ་རེ་ཞིག་སྤངས་ན། དགྲ་བཅོམ་པའི་གོ་འཕང་ཐོབ་པར་འཇོག་མི་
ནུས་ཏེ། དེ་འདྲའི་གང་ཟག་གི་རྒྱུད་ལ་ཉོན་མོངས་མངོན་གྱུར་པ་རེ་ཞིག་མེད་ཀྱང་
དེའི་རྒྱུད་ལ་ཡང་སྲིད་ཕྱི་མ་འཕེན་པའི་ལས་ཀྱི་ནུས་པ་མཐོང་བ་ཡིན་པའི་ཕྱིར། ཞེས་
པའོ། །དེ་ཉིད་ལས། རེ་ཞིག་ཉེར་ལེན་སྲེད་པ་ནི། །མེད་ཅེས་ངེས་པ་ཉིད་ཅེ་ན། །
ཞེས་པའི་དོན་ནི། མངོན་པ་འོག་མ་ནས་བཤད་པའི་དགྲ་བཅོམ་པའི་རྒྱུད་ལའང་རེ་
ཞིག་ཙམ་མིན་པའི་སྲིད་པ་ཉེ་བར་ལེན་པའི་ལྷན་ཅིག་བྱེད་རྐྱེན་སྲེད་པ་ནི་མི་རྟག་
སོགས་ཀྱི་ལམ་དེས་ཟད་པར་སྤངས་པས་ས་བོན་མེད་པའི་ཕྱིར། ཡང་སྲིད་ཕྱི་མ་ལེན་
པ་མེད་པ་སྟེ། མེད་ཅེས་ངེས་པ་ཉིད་ཅེ་ན་དེའི་ལན་དུ། སྲིད་འདི་ཉོན་མོངས་ཅན་
མིན་ཡང་། །ཀུན་རྨོངས་བཞིན་དུ་ཅི་སྟེ་མེད། །ཅེས་བྱུང་། དེའི་དོན་ནི་ཕྱོགས་སྔ་
ཁྱེད་ཅག་གིས་དགྲ་བཅོམ་པར་འདོད་པའི་གང་ཟག་གི་རྒྱུད་ཀྱི་སྲེད་པ་འདི་མངོན་པ་
འོག་མ་ནས་བཤད་པ་ལྟར་གྱི་ཉོན་མོངས་ཅན་མིན་ཡང་། ཁྱེད་རང་གི་ལུགས་ལ་ཀུན་
རྨོངས་མ་རིག་པ་ལ་ཉོན་མོངས་ཅན་ཡིན་མིན་གཉིས་འདོད་པ་བཞིན་དུ་སྲེད་པ་
ལའང་མངོན་པ་འོག་མ་ནས་བཤད་པ་ལྟར་གྱི་ཉོན་མོངས་ཅན་ཡིན་མིན་གཉིས་ཅི་སྟེ་
མེད་དེ། ཡོད་པར་འདོད་དགོས་ལ། དེས་ན། མངོན་པ་འོག་མ་ནས་བཤད་པའི་
དགྲ་བཅོམ་དེའི་རྒྱུད་ལ་དེ་ནས་བཤད་པའི་ཉོན་མོངས་ཅན་གྱི་སྲིད་པ་མངོན་གྱུར་པ་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རེ་ཞིག་མེད་ཀྱང་བདེན་འཛིན་གྱིས་དྲངས་པའི་སྲེད་པ་ཉོན་མོངས་ཅན་ཡོད་དོ། །
ཞེས་པའོ། །བསྡུ་ན་རྣམ་བཤད་ལས། དེ་ནི་སྡེ་བ་གཉིས་དང་ཐེག་ཆེན་པ་ལ་ཐུན་
མོང་དུ་གྲགས་པ་ལྟར་གྱི་ཉོན་མོངས་ཅན་མ་ཡིན་པའི་སྲེད་པ་ཡོད་པར་སྟོན་གྱི། རང་
ལུགས་ཀྱི་སྲེད་པ་དེ་ཉོན་མོངས་ཅན་དུ་མི་འདོད་པ་མིན་ནོ། །དེས་ན་གང་ཟག་རང་
སྐྱ་ཐུབ་པའི་རྫས་ཡོད་དུ་འཛིན་པའི་བདག་འཛིན་གྱིས་དྲངས་པའི་སྲེད་པ་མངོན་གྱུར་
པ་རེ་ཞིག་སྤངས་ཀྱང་གང་ཟག་ངོ་བོ་ཉིད་ཀྱིས་གྲུབ་པར་འཛིན་པའི་འཇིག་ལྟས་
དྲངས་པའི་སྲེད་པ་ཅི་སྟེ་མེད་ཅེས་པ་ཡིན་པས་ཞེས་པ་ལྟར་རོ། །ཡང་དེ་ཉིད་ལས།
ཚོར་བའི་རྐྱེན་ཀྱིས་སྲེད་པ་ཡིན། ། ཚོར་བ་དེ་དག་ལ་ཡང་ཡོད། །ཅེས་པའི་དོན་ནི།
མངོན་པ་འོག་མ་ནས་བཤད་པའི་དགྲ་བཅོམ་པ་དེ་དག་ལ་ཚོར་བ་བདེན་འཛིན་གྱི་མ་
རིག་པ་ཅུང་ཟད་ཀྱང་མ་སྤངས་པས་ཚོར་བའི་རྐྱེན་ཀྱིས་བདེ་བ་ལ་མི་འབྲལ་བར་སྲེད་
པ་དང་། སྡུག་བསྔལ་དང་འབྲལ་འདོད་ཀྱི་སྲེད་པ་ངེས་པར་སྐྱེ་བ་ཡིན་ལ། ཚོར་བ་
རང་མཚན་གྱིས་གྲུབ་པར་ཞེན་པ་མངོན་པ་འོག་མ་ནས་བཤད་པའི་དགྲ་བཅོམ་དེ་
དག་ལ་ཡང་ཡོད་པའི་ཕྱིར། ཁྱབ་སྟེ། མཐུན་རྐྱེན་ཚང་ཞིང་འགལ་རྐྱེན་མེད་པའི་རྒྱུ་
ལས་རང་གི་འབྲས་བུ་སྐྱེ་བར་ངེས་པའི་ཕྱིར། ཞེས་པའོ། ། ཡང་དེ་ཉིད་ལས།
དམིགས་པ་དང་ནི་བཅས་པའི་སེམས། །འགའ་ཞིག་ལ་ནི་གནས་པར་འགྱུར། །སྟོང་
ཉིད་དང་ནི་བྲལ་བའི་སེམས། །འགགས་པ་སླར་ཡང་སྐྱེ་འགྱུར་ཏེ། །འདུ་ཤེས་མེད་
པའི་སྙོམས་འཇུག་བཞིན། །དེས་ན་སྟོང་ཉིད་བསྒོམ་པར་བྱ། །ཞེས་པའི་དོན་ནི།
བདེན་པར་དམིགས་པ་དང་ནི་བཅས་པའི་སེམས་གང་ཟག་འགའ་ཞིག་ལ་ནི་མངོན་
གྱུར་ཏུ་གནས་པར་གྱུར་པའམ་ཡོད་པ་དེ་སྲིད་དུ་དེས་དྲངས་པའི་སྲེད་པ་མངོན་གྱུར་
པ་མི་ལྡོག་གོ །རང་བཞིན་གྱིས་གྲུབ་པས་སྟོང་བ་ཉིད་དུ་རྟོགས་པ་དང་ནི་བྲལ་བའི་



༄༅། །རིང་སོང་།
83
སེམས་ལ་ཉོན་མོངས་མངོན་གྱུར་པ་རེ་ཞིག་འགགས་པ་ཡིན་དུ་ཟིན་ཀྱང་སླར་ཡང་
མངོན་གྱུར་ཏུ་སྐྱེ་བར་འགྱུར་ཏེ། །དཔེར་ན། འདུ་ཤེས་མེད་པའི་སྙོམས་འཇུག་ལ་
གནས་བཞིན་པ་ལ། གནས་སྐབས་དེར་ཚོར་འདུ་རགས་པ་མངོན་གྱུར་པ་མེད་ཀྱང་།
སྙོམས་འཇུག་ལས་ལངས་པ་ན་སྐྱེ་བར་འགྱུར་པ་བཞིན་ཡིན་པའི་ཕྱིར། དེས་ན། ཐར་
པ་ཙམ་འཐོབ་པར་འདོད་པས་ཀྱང་སྟོང་ཉིད་བསྒོམ་པར་བྱའོ། །ཞེས་པའོ། །ཡང་དེ་
ཉིད་ལས། གང་ཚེ་ཚོར་བོ་འགའ་མེད་ཅིང་། །ཚོར་བའང་ཡོད་པ་མ་ཡིན་པ། །དེ་ཚེ་
གནས་སྐབས་འདི་མཐོང་ནས། །སྲིད་པ་ཅི་ཕྱིར་ལྡོག་མི་འགྱུར། །ཞེས་པས་རང་
ལུགས་ཀྱི་སྲེད་པ་ལྡོག་ལུགས་གསུངས་ཏེ། དོན་ནི། གང་གི་ཚེ་ཚོར་བ་བོ་འགའ་ཡང་
རང་བཞིན་གྱིས་མེད་ཅིང་། ཚོར་བའང་རང་བཞིན་གྱིས་ཡོད་པ་མ་ཡིན་པ་དེའི་ཚེ་
རང་བཞིན་མེད་པའི་གནས་སྐབས་འདི་མཐོང་ནས་མཐོང་ཟིན་ཡང་དང་ཡང་དུ་
གོམས་པར་བྱས་པ་ལས་སྲེད་པ་ཅི་ཕྱིར་མི་ལྡོག་སྟེ་ལྡོག་པར་འགྱུར་རོ། །ཞེས་པའོ། །
གསུམ་པ། ཤེས་བྱེད་འགོད་པ་ལ། ཐེག་ཆེན་གྱི་མདོ་དང་། ཐེག་ཆེན་གྱི་བསྟན་
བཅོས་དང་། ཐེག་དམན་གྱི་མདོའི་ཤེས་བྱེད་འགོད་པ་དང་གསུམ། །
དང་བོ་ནི། ལྷག་པའི་བསམ་པ་བརྟན་པས་ཞུས་པའི་མདོ་ཚིག་གསལ་དུ་
དྲངས་པ་ལས། རིགས་ཀྱི་བུ། འདི་ལྟ་སྟེ། དཔེར་ན། མི་ལ་ལ་ཞིག་གིས་སྒྱུ་མ་
མཁན་གྱི་རོལ་མོ་བྱུང་བའི་ཚེ་སྒྱུ་མ་མཁན་གྱིས་སྤྲུལ་བའི་བུད་མེད་མཐོང་ནས་འདོད་
ཆགས་ཀྱི་སེམས་བསྐྱེད་དེ། དེ་འདོད་ཆགས་ཀྱིས་སེམས་དཀྲིས་ནས་འཁོར་གྱིས་
འཇིགས་ཤིང་བག་ཚ་སྟེ། སྟན་ལས་ལངས་ནས་སོང་སྟེ། སོང་ནས་ཀྱང་བུད་མེད་དེ་
ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང་སྡུག་བསྔལ་བ་དང་སྟོང་བ་དང་
བདག་མེད་པར་ཡིད་ལ་བྱེད་ན། རིགས་ཀྱི་བུ། དེ་ཇི་ལྟར་སེམས། མི་དེ་ཡང་དག་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པར་ཞུགས་པ་ཡིན་ནམ། འོན་ཏེ་ལོག་པར་ཞུགས་པ་ཡིན། གསོལ་བ། བཅོམ་ལྡན་
འདས། གང་བུད་མེད་མ་མཆིས་པ་ལ་མི་སྡུག་པར་ཡིད་ལ་བྱེད་ཅིང་
། མི་རྟག་པ་
དང་སྡུག་བསྔལ་བ་དང་སྟོང་བ་དང་བདག་མེད་པར་ཡིད་ལ་བགྱིད་པའི་མི་དེའི་མངོན་
པར་བརྩོན་པ་དེ་ནི་ལོག་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ།
རིགས་ཀྱི་བུ། འདི་ན་དགེ་སློང་དང་། དགེ་སློང་མ་དང་། དགེ་བསྙེན་དང་། དགེ་
བསྙེན་མ་ཁ་ཅིག མ་སྐྱེས་ཤིང་མ་བྱུང་བའི་ཆོས་རྣམས་ལ་མི་སྡུག་པར་ཡིད་ལ་བྱེད་
ཅིང་། མི་རྟག་པ་དང་སྡུག་བསྔལ་བ་དང་སྟོང་བ་དང་བདག་མེད་པར་ཡིད་ལ་བྱེད་པ་
གང་ཡིན་པ་དེ་དག་ཀྱང་དེ་དང་འདྲ་བར་བལྟ་བར་བྱའོ། །ང་ནི་མི་བླུན་པོ་དེ་དག་ལ་
ལམ་བསྒོམ་པ་ཡིན་ནོ་ཞེས་མི་སྨྲ་སྟེ། དེ་དག་ནི་ལོག་པར་ཞུགས་པ་ཞེས་བྱའོ། །ཞེས་
སོ། །མདོ་འདིས་ཉན་རང་འཕགས་པ་ལ་སྟོང་ཉིད་མངོན་སུམ་དུ་རྟོགས་པས་ཁྱབ་
པར་བསྟན་པ་ཡིན་ཏེ། དཔེར་ན། སྒྱུ་མའི་བུད་མེད་ལ་བུད་མེད་དངོས་སུ་བཟུང་
ནས་དེ་མི་རྟག་སོགས་སུ་ཡིད་ལ་བྱེད་པ་ལོག་ཤེས་ཡིན་པས་དེ་ཡིད་ལ་བྱས་པས་བུད་
མེད་ལ་ཆགས་པ་སྤོང་མི་ནུས་པ་བཞིན་དུ་ཕུང་བོ་བདེན་གྲུབ་ཏུཞེན་པའི་སྒོ་ནས་ཕུང་
བོ་མི་རྟག་སོགས་སུ་སྒོམ་པའི་བློ་ལོག་ཤེས་ཡིན་པས་ཐར་ལམ་མིན་ལ་དེ་ལ་བརྟེན་ནས་
ཉོན་མོངས་སྤོང་མི་ནུས་སོ། །ཞེས་བསྟན་ཏོ། །གཞན་ཡང་། བསམ་གཏན་དཔེ་
མཁྱུད་ཀྱི་མདོ་ལས། འཇམ་དཔལ་འཕགས་པའི་བདེན་པ་རྣམས་ཡང་དག་པ་ཇི་ལྟ་
བ་བཞིན་དུ་མ་མཐོང་བས་སེམས་ཅན་ཕྱིན་ཅི་ལོག་བཞིས་སེམས་ཕྱིན་ཅི་ལོག་ཏུ་གྱུར་
པ་རྣམས་འཁོར་བ་ཡང་དག་པ་མ་ཡིན་པ་འདི་ལས་འདའ་བར་མི་འགྱུར་རོ། །ཞེས་
གསུངས་པ་ལ། འཇམ་དཔལ་གྱིས། བཅོམ་ལྡན་འདས། གང་ལ་ཉེ་བར་དམིགས་
པས་སེམས་ཅན་རྣམས་འཁོར་བ་ལས་འདའ་བར་མི་འགྱུར་བ་བསྟན་དུ་ གསོལ།



1 :| ༄༅། །རིང་སོང་། :
བཅོམ་ལྡན་འདས་ཀྱིས་བཀའ་བསྩལ་པ། འཇམ་དཔལ་བདག་དང་བདག་གིར་
དམིགས་པས་སེམས་ཅན་རྣམས་འཁོར་བ་ལས་མི་འདའ་འོ། །དེ་ཅིའི་ཕྱིར་ཞེ་ན།
འཇམ་དཔལ། བདག་དང་གཞན་དུ་ཡང་དག་པར་མཐོང་བ་གང་ཡིན་པ་དེ་ནི།
ལས་མངོན་པར་འདུ་བྱེད་པར་འགྱུར་རོ། །ཞེས་སོགས་ཀྱིས་ཀྱང་ཉན་རང་འཕགས་
པས་སྟོང་ཉིད་མངོན་སུམ་དུ་རྟོགས་པ་གསལ་བར་བསྟན་ཏེ། མདོ་དེ་ལས། བདེན་
བཞི་བདེན་མེད་དུ་བསྒོམ་པ་ལས་འཁོར་བ་ལས་གྲོལ་བར་འགྱུར་བ་དང་། བདེན་
བཞི་བདེན་གྲུབ་ཏུ་བཟུང་བའི་སྒོ་ནས་ཅི་ཙམ་བསྒོམས་ཀྱང་གྲོལ་བ་ཐོབ་མི་ནུས་པར་
གསུངས་པའི་ཕྱིར། ཡང་མདོ་དེ་ཉིད་ལས། དེ་འདི་སྙམ་དུ་བདག་སྡུག་བསྔལ་
ཐམས་ཅད་ལས་གྲོལ་བར་འགྱུར་ཏེ། ཡང་ཕྱིས་བྱ་བ་ཅི་ཡང་མེད་ཅིང་བདག་ནི་དགྲ་
བཅོམ་པར་གྱུར་ཏོ། །ཞེས་བྱ་བར་བདག་ཉིད་ཤེས་སོ། །དེ་འཆི་བའི་དུས་བྱེད་པའི་
ཚེ་བདག་ཉིད་སྐྱེ་བར་མཐོང་བས་དེ་སངས་རྒྱས་ཀྱི་བྱང་ཆུབ་ལ་ཐེ་ཚོམ་དང་སོམ་ཉིར་
འགྱུར་རོ། །ཞེས་པས་ཀྱང་གང་ཟག་འགའ་ཞིག་གིས་གང་ཟག་གི་བདག་མེད་རགས་
པ་རྟོགས་ཟིན་གོམས་པར་བྱས་པ་ལ་བརྟེན་ནས་ཉོན་མོངས་མངོན་གྱུར་པ་རེ་ཞིག་
སྤངས་པ་ན་བདག་གིས་དགྲ་བཅོམ་ཐོབ་བོ་སྙམ་དུ་བཟུང་སྟེ། འཆི་བའི་དུས་བྱེད་
པའི་ཚེ་རང་ཉིད་ལས་ཉོན་གྱི་དབང་གིས་སྐྱེ་བ་ལེན་པ་མཐོང་བ་ན་ཐར་བ་ལ་ཡིད་
བརྟན་དུ་མི་རུང་ངོ་སྙམ་དུ་སངས་རྒྱས་ལ་ཐེ་ཚོམ་ཟོས་པའི་ཉེས་པས་དམྱལ་བ་ཆེན་
པོར་ལྟུང་བ་ཡོད་པར་གསུངས་པས་བདག་མེད་རགས་པ་ཙམ་བསྒོམས་པས་འཁོར་བ་
ལས་མི་གྲོལ་བར་གསུངས་སོ། །གཞན་ཡང་། རྡོར་གཅོད་ལས། རབ་འབྱོར། འདི་
ཅི་སྙམ་དུ་སེམས་རྒྱུན་དུ་ཞུགས་པ་འདི་སྙམ་དུ་བདག་གིས་རྒྱུན་དུ་ཞུགས་པའི་འབྲས་
བུ་ཐོབ་བོ་སྙམ་དུ་སེམས་སམ། རབ་འབྱོར་གྱིས་གསོལ་བ། བཅོམ་ལྡན་འདས། དེ་



86
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ནི་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི་གང་ལ་ཡང་
ཞུགས་པ་མ་མཆིས་པའི་སླད་དུ་སྟེ། དེས་ན། རྒྱུན་དུ་ཞུགས་པ་ཞེས་བགྱིའོ། །ཞེས་དང་།
ཡང་བཅོམ་ལྡན་འདས། གལ་ཏེ་རྒྱུན་ཏུ་ཞུགས་པ་དེ་འདི་སྙམ་དུ་བདག་གིས་རྒྱུན་དུ་
ཞུགས་པའི་འབྲས་བུ་ཐོབ་བོ་སྙམ་དུ་སེམས་པར་གྱུར་ན་དེ་ཉིད་དེའི་བདག་ཏུ་འཛིན་
པར་འགྱུར་བ་ལགས་སོ། །སེམས་ཅན་དུ་འཛིན་པ་དང་སྲོག་ཏུ་འཛིན་པ་དང་གང་
ཟག་ཏུ་འཛིན་པར་འགྱུར་བ་ལགས་སོ། །ཞེས་སོགས་ཀྱིས་ཀྱང་འབྲས་བུ་བཞི་འཐོབ་
མཁན་གྱི་གང་ཟག་དང་། འཐོབ་བྱ་འབྲས་བུ་ལ་བདེན་པར་འཛིན་པ་གང་ཟག་དང་
ཆོས་ཀྱི་བདག་འཛིན་དུ་རིམ་པར་གསུངས་ནས་དེ་དག་བདེན་མེད་དུ་རྟོགས་པའི་
ཤེས་རབ་ཀྱིས་བདག་འཛིན་གཉིས་ཀྱི་ཞེན་ཡུལ་སུན་ཕྱུང་བ་ལས་ཉན་རང་གི་བྱང་
ཆུབ་འཐོབ་པར་འགྱུར་བ་ཡིན་ཞེས་གསུངས་པའི་ཕྱིར། གཞན་ཡང་། བརྒྱད་སྟོང་བ་
ལས། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་
ལ་བསླབ་པར་བྱའོ། །ཞེས་དང་། གོང་དུ་དྲངས་ཟིན་པའི་སྡུད་པའི་ལུང་སོགས་ཀྱིས་
ཀྱང་ཉན་རང་ལ་སྟོང་ཉིད་མངོན་སུམ་དུ་རྟོགས་པ་ཡོད་པ་གསལ་བར་གསུངས་པའི་
ཕྱིར། གཉིས་པ། ཐེག་ཆེན་གྱི་བསྟན་བཅོས་དང་། ཐེག་དམན་གྱི་མདོའི་ཤེས་བྱེད་
འགོད་པ་ལུང་གི་འགྲེལ་དང་བཅས་ཕལ་ཆེར་གོང་དུ་སོང་ཟིན་ལ། རིན་ཆེན་ཕྲེང་བ་
ལས། ཟད་དང་མི་སྐྱེ་དོན་དུ་ནི། །གཅིག་པ་དེ་བཞིན་བཟོད་པར་གྱིས། །ཞེས་པའི་
དོན་གཅིག་ཚུལ་ཡོད་དེ། །ཐེག་དམན་གྱི་མདོ་ལས། གང་སྡུག་བསྔལ་འདི་མ་ལུས་
པར་སྤངས་པ་ངེས་པར་སྤངས་པ་བྱང་བར་གྱུར་པ། ཟད་པ་འདོད་ཆགས་དང་བྲལ་
བ་འགོག་པ་ཉེ་བར་ཞི་བ། ནུབ་པ་སྡུག་བསྔལ་གཞན་གྱིས་མཚམས་མི་སྦྱོར་ཞིང་། མི་
འབྱུང་མི་སྐྱེ་བ་འདི་ནི་ཞི་བ་འདི་ནི་གྱ་ནོམ་པ་སྟེ། འདི་ལྟ་སྟེ། ཕུང་བོ་ཐམས་ཅད་



༄༅༅། །རིང་སོང་།
87
ངེས་པར་སྤངས་པ་སྲིད་པ་ཟད་པ་འདོད་ཆགས་དང་བྲལ་བ་འགོག་པ་མྱ་ངན་ལས་
འདས་པའོ། །ཞེས་པའི་དོན་བཀྲལ་ན། སྡུག་བསྔལ་འདི་ཞེས་ཉེ་ཚིག་གིས་གསུངས་
པའི་ཕྱིར། ད་ལྟར་གྱི་རང་རྒྱུད་ཀྱི་སྡུག་བསྔལ་ལམ་ཕུང་བོ་ཁོ་ནའི་དབང་དུ་མཛད་
ནས་མ་ལུས་པར་སྤངས་པ་ནས་ནུབ་པའི་བར་དང་། མ་འོངས་པའི་སྡུག་བསྔལ་གྱི་
དབང་དུ་མཛད་ནས་སྡུག་བསྔལ་གཞན་གྱིས་མཚམས་མི་སྦྱོར་བ་ནས་མྱ་ངན་ལས་
འདས་པའོ། །ཞེས་པའི་བར་གསུངས་ལ། དེ་ཡང་ལྷག་བཅས་པས་ལྷག་མེད་མྱང་
འདས་མངོན་དུ་བྱས་པའི་ཚེ་ཕུང་བོ་མ་ལུས་པ་ཟད་པའི་དོན་གཉེན་པོའི་སྟོབས་ཀྱིས་
ཕུང་བོ་མ་ལུས་པར་ཟད་པ་ལ་བྱེད་ན་ལྷག་མེད་མྱང་འདས་མངོན་དུ་བྱས་པའི་གང་
ཟག་མི་སྲིད་པར་ཐལ་བས་ཕུང་བོ་གདོད་མ་ནས་རང་བཞིན་གྱིས་ཟད་པ་ལ་བྱེད་
རིགས་ཏེ། རྒྱུད་བླ་མ་ལས། ཕུང་བོ་གདོད་ནས་ཟད་ཕྱིར་རོ། །ཞེས་གསུངས་པའི་
ཕྱིར། བར་
1: བཞི་བ། རྩོད་པ་སྤོང་བ་ལ། འགྲེལ་བ་ནས་བཤད་པའི་རྩོད་པ་སྤོང་བ་དང་།
དེ་ནས་མ་བཤད་པའི་རྩོད་པ་སྤོང་བ་གཉིས། དང་བོ་ལ། རྩོད་པ་དང་ལན་གཉིས།
དང་བོ་ནི། སློབ་དཔོན་སངས་རྒྱས་བསྐྱངས་ཀྱིས་རབ་བྱེད་བདུན་པའི་འགྲེལ་བར།
ཐེག་དམན་གྱི་མདོ་ལས། ཆོས་ཐམས་ཅད་བདག་མེད་པར་གསུངས་པའི་དོན་རང་
བཞིན་མེད་པའི་དོན་དུ་བཤད་པ་ལ། སློབ་དཔོན་ལེགས་ལྡན་འབྱེད་ན་རེ། ཐེག་
ཆེན་བསྟན་པ་དོན་མེད་པར་ཐལ། ཐེག་དམན་གྱི་སྡེ་སྣོད་ལས་ཆོས་ཀྱི་བདག་མེད་
བཤད་པའི་ཕྱིར། ཞེས་བརྩད་པའི་ལན་དུ། དཔལ་ལྡན་ཟླ་བ་ན་རེ། ཁྱོད་ཀྱིས་རྩོད་
ཚུལ་དེ་མི་འཐད་པར་ཐལ། སྤྱིར་ཐེག་ཆེན་བསྟན་པ་དོན་མེད་དུ་ཐལ་ཞེས་སྨྲ་བ་ཡང་
མི་འཐད་པ་གང་ཞིག ཐེག་ཆེན་གྱི་སྡེ་སྣོད་ལས། ཆོས་ཀྱི་བདག་མེད་བསྟན་པ་དོན་



88
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མེད་དུ་འགྱུར་ཞེས་སྨྲ་ནའང་མི་འཐད་པའི་ཕྱིར། དང་བོ་གྲུབ་སྟེ། ཆོས་ཀྱི་བདག་
མེད་བསྟན་པ་ཙམ་ཞིག་ཐེག་ཆེན་བསྟན་པའི་དགོས་པ་མ་ཡིན་པའི་ཕྱིར། རིན་ཆེན་
ཕྲེང་བ་ལས། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། །
སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་
སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་བསྩལ། །ཐེག་པ་ཆེ་ལས་བཀའ་
བསྩལ་པ། །དེ་ཕྱིར་མཁས་པ་རྣམས་ཀྱིས་གཟུང་། །ཞེས་སེམས་བསྐྱེད་དང་ཕྱིན་
དྲུག་སོགས་བསྟན་པ་ཐེག་ཆེན་བསྟན་པའི་དགོས་པའི་གཙོ་བོར་གསུངས་པའི་ཕྱིར།
གཉིས་པ་གྲུབ་སྟེ། ཐེག་དམན་གྱི་སྡེ་སྣོད་ལས་ཆོས་ཀྱི་བདག་མེད་བསྟན་ཀྱང་ཐེག་
ཆེན་བསྟན་པ་དོན་མེད་དུ་མི་ཐལ་བའི་ཕྱིར། དེར་ཐལ། སྔ་མས་རིགས་པ་མདོར་
བསྡུས་ཙམ་གྱི་སྒོ་ནས་ཆོས་ཀྱི་བདག་མེད་བསྟན་ལ། ཕྱི་མས་ནི་དེ་ཁོ་ན་ཉིད་ཀྱི་དོན་
རིགས་པའི་རྣམ་གྲངས་མཐའ་ཡས་པའི་སྒོ་ནས་ཤིན་ཏུ་རྒྱས་པར་གཏན་ལ་ཕབ་པའི་
ཕྱིར། དེར་ཐལ། ཐེག་པ་ཆེ་ཆུང་གི་སྡེ་སྣོད་གཉིས་ལས། ཆོས་ཀྱི་བདག་མེད་རྫོགས་
པར་བསྟན་མ་བསྟན་དང་། དེ་གཉིས་ཀྱི་ལམ་དུས་སུ་ཆོས་ཀྱི་བདག་མེད་རྫོགས་པར་
བསྒོམ་མི་བསྒོམ་གྱི་ཁྱད་པར་ཆེན་པོ་ཡོད་ པའི་ ཕྱིར། དེར་ཐལ། ཐེག་གསུམ་
འཕགས་པས་སྟོང་ཉིད་མངོན་སུམ་དུ་རྟོགས་པར་མཚུངས་ཀྱང་ཐེག་དམན་གང་ཟག་
གིས་གཞི་གང་གི་སྟོང་ཉིད་བསྒོམ་པའི་ཚེ་གཞི་དེའི་རྣམ་ཐར་སྒོ་གསུམ་ལྟ་བུ་ཅི་རིགས་
ཀྱི་སྒོ་ནས་གཏན་ལ་འབེབས་ཀྱི། ཆོས་ཅན་སོ་སོ་ལ་རིགས་པ་སོ་སོ་དང་ཆོས་ཅན་
གཅིག་གི་སྟེང་དུ་ཡང་རིགས་པ་མཐའ་ཡས་པའི་སྒོ་ནས་གཏན་ལ་མི་འབེབས་པས་
ཆོས་ཀྱི་བདག་མེད་བསྒོམ་ཚུལ་མ་ཚང་བ་དང་། བློ་གྲོས་རྒྱས་པའི་སྒོ་ནས་མི་བསྒོམ་
པས་དེ་ཁོ་ན་ཉིད་ལ་བློ་གྲོས་རྒྱས་པའི་ཐ་སྙད་མི་འདོགས་ལ། ཐེག་ཆེན་གང་ཟག་



ད་བ་ ༄༅། །རིང་སོང་། :
89
གིས་དེ་ལས་ལྡོག་སྟེ་བསྒོམ་པས་ཆོས་ཀྱི་བདག་མེད་བསྒོམ་ཚུལ་ཚང་བ་དང་། དེ་ཁོ་
ན་ཉིད་ལ་བློ་གྲོས་རྒྱས་པའི་ཐ་སྙད་འདོགས་པའི་ཕྱིར། ཐེག་པ་ཆེ་ཆུང་གི་གང་ཟག་
གཉིས་ཀས་དེ་ལྟར་བསྒོམ་པའི་རྒྱུ་མཚན་ཡོད་དེ། ཉན་རང་གིས་བདག་འཛིན་སྤོང་
བ་ལ་རིགས་པ་མདོར་བསྡུས་ཙམ་གྱིས་སྟོང་ཉིད་བསྒོམ་པས་ཆོག་ལ། ཐེག་ཆེན་གྱིས་
ཤེས་སྒྲིབ་སྤོང་བ་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྒོམ་པ་
ལ་ལྟོས་པའི་རྒྱུ་མཚན་གྱིས་ཡིན་པའི་ཕྱིར། གཉིས་པ། འགྲེལ་བ་ནས་མ་བཤད་པའི་
རྩོད་པ་ནི། ཁོ་ན་རེ། ཉན་རང་འཕགས་པས་ཆོས་ཀྱི་བདག་མེད་མངོན་སུམ་དུ་
རྟོགས་པ་དང་། བདེན་འཛིན་ཉོན་སྒྲིབ་ཏུ་བཤད་པ་མི་འཐད་པར་ཐལ། རྒྱན་ལས།
གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །ཞེས་རང་རྒྱལ་
གྱིས་ཕྱི་རོལ་དོན་འཛིན་གྱི་རྟོག་པ་སྤངས་ནས་ཤེས་པ་བདེན་འཛིན་སྤོང་མི་ནུས་པར་
གསུངས་པ་དང་། ཉོན་མོངས་ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་
དང་། །ཞེས་བདེན་འཛིན་ཤེས་སྒྲིབ་ཏུ་གསུངས་པའི་ཕྱིར་ཟེར་ན། དེ་ལྟར་འདོད་པ་
དེ་གཟུགས་ཕྱི་དོན་དུ་གྲུབ་པ་ཚད་མས་གྲུབ་ཅིང་། དེའི་སྟེང་དུ་བདེན་གྲུབ་ཁེགས་
ནས་གཟུགས་འཛིན་ཤེས་པ་བདེན་གྲུབ་ཏུ་ཚད་མས་མ་ཁེགས་པ་ལ་བྱེད་ན་མི་འཐད་
པ་གང་ཞིག གཟུགས་ཕྱི་དོན་དུ་གྲུབ་པ་ཚད་མས་ཁེགས་ནས་གཟུགས་འཛིན་ཤེས་
པ་ཕྱི་དོན་དུ་གྲུབ་པ་མི་ཁེགས་པ་ལ་བྱེད་ན་ཡང་མི་འཐད་པའི་ཕྱིར། དང་བོ་གྲུབ་སྟེ།
རང་རྒྱལ་གྱིས་གཟུགས་བདེན་མེད་དུ་ཚད་མས་ངེས་ནས་གཟུགས་འཛིན་ཤེས་པ་ལ་
བདེན་པར་ཡོད་མེད་དཔྱོད་པ་ཞུགས་པའི་ཚེ་རིགས་པ་སྔ་མའི་མཐུ་ལ་བརྟེན་ནས་
གཟུགས་འཛིན་ཤེས་པ་བདེན་མེད་དུ་རྟོགས་ནུས་པའི་ཕྱིར། གཉིས་པ་གྲུབ་སྟེ།
གཟུགས་ཕྱི་དོན་དུ་གྲུབ་པ་ཚད་མས་ཁེགས་ན་གཟུགས་འཛིན་ཤེས་པ་ཕྱི་དོན་དུ་མེད་



90
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པར་ཚད་མས་གྲུབ་པས་ཁྱབ་པའི་ཕྱིར། དེས་ན། གོང་གི་རྒྱུན་གྱི་ལུང་སྔ་ཕྱི་གཉིས་
སྒྲ་ཇི་བཞིན་པ་མིན་ཏེ། ཟབ་མོའི་ལམ་གྱི་སྣོད་དུ་མི་རུང་བའི་རང་རྒྱུད་པ་རྣམས་རྗེས་
སུ་བཟུང་བའི་ཆེད་དུ་གསུངས་པའི་དྲང་དོན་དགོངས་པ་ཅན་ཡིན་པའི་ཕྱིར། དེར་
ཐལ། སྐབས་འདིར་ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་
ཡིན། །ཞེས་པའི་རྩོད་ལན་གྱི་གཞུང་འདིས་ཉན་རང་ལ་ཆོས་ཀྱི་བདག་མེད་མངོན་
སུམ་དུ་རྟོགས་པ་གསལ་བར་གསུངས་པ་ལྟར་སྒྲ་ཇི་བཞིན་པར་ཁས་ལེན་པའི་ཕྱིར།
གཉིས་པ། མཐའ་དཔྱད་པ་ལ། དགག་གཞག་སྤོང་གསུམ། དང་བོ་ལ། ཁ་
ཅིག་ན་རེ། རང་བཞིན་མེད་པའི་སྟོང་ཉིད་རྟོགས་པ་ལ་མི་ལྟོས་པར་གང་ཟག་གི་
བདག་མེད་རགས་པ་རྟོགས་ཟིན་གོམས་པར་བྱས་པས་ཉོན་མོངས་ཀུན་བཏགས་སྤོང་
ནུས་ཀྱང་ལྷན་སྐྱེས་སྤོང་མི་ནུས་ཟེར་བ་མི་འཐད་པར་ཐལ། དེ་འདྲའི་ལམ་གྱིས་
མངོན་པ་འོག་མ་ནས་བཤད་པའི་ཉོན་མོངས་ཀུན་ལྷན་གཉིས་མངོན་གྱུར་པ་སྤོང་
ནུས་པར་མཚུངས་ཀྱང་དེ་གཉི་གའི་ས་བོན་སྤོང་མི་ནུས་པར་ཡང་མཚུངས་པའི་ཕྱིར།
ཁ་ཅིག་ན་རེ། གང་ཕྱིར་ལུང་ལས་ལམ་འདི་ནི། །མེད་པར་བྱང་ཆུབ་མེད་པར་
གསུངས། །ཞེས་པའི་བྱང་ཆུབ་བླ་མེད་བྱང་ཆུབ་ཁོ་ན་ལ་བཤད་པ་མི་འཐད་པར་ཐལ།
དེ་ཐེག་པ་གསུམ་གའི་བྱང་ཆུབ་ལ་བྱེད་དགོས་པའི་ཕྱིར། ཁ་ཅིག་ན་རེ། ཉོན་མོངས་
མེད་ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །ཞེས་པའི་དོན་མོའུ་འགལ་གྱི་
བུ་སོགས་ལ་ཉོན་མོངས་མེད་ཀྱང་སོ་སྐྱེའི་དུས་སུ་བསགས་པའི་ལས་ཀྱི་འབྲས་བུ་སྡུག་
བསྔལ་མྱོང་བའི་དོན་ཡིན་ཟེར་ན། དེ་མི་འཐད་པར་ཐལ། དེ་ལས་ཀྱི་ནུས་པས་ཚེ་
འདིར་སྡུག་བསྔལ་བསྐྱེད་པའི་དོན་མིན་གྱི། ཡང་སྲིད་ཕྱི་མ་འཕེན་པའི་ལས་ཀྱི་ནུས་
པ་མཐོང་བ་ལ་བྱེད་པའི་ཕྱིར། ཁ་ཅིག བདེན་པ་མཐོང་བས་གྲོལ་འགྱུར་གྱི། །ཞེས་



༄༅། །རིང་སོང་། །
91
སོགས་ཀྱི་ཕྱོགས་སྔ་སེམས་ཙམ་པ་དང་། རང་རྒྱུད་པ་ཡིན་ཟེར། ཁ་ཅིག་ཉན་ཐོས་
སྡེ་བ་ཁོ་ན་ཡིན་ཟེར་པ་གཉིས་ཀ་མི་འཐད་པར་ཐལ། ཕྱོགས་སྔའི་གཙོ་བོ་ཐེག་ཆེན་
བཀར་ཁས་མི་ལེན་པའི་ཉན་ཐོས་སྡེ་བ་དང་། ཞར་བྱུང་ཉན་རང་ལ་སྟོང་ཉིད་མངོན་
སུམ་དུ་རྟོགས་པ་མེད་པར་འདོད་པའི་སེམས་ཙམ་པ་དང་། རང་རྒྱུད་པ་རྣམས་ཡིན་
པའི་ཕྱིར། ཁ་ཅིག་ན་རེ། སྟོང་ཉིད་ལྟ་བས་གྲོལ་འགྱུར་གྱི། །ཞེས་པའི་སྟོང་བ་
བདེན་པས་སྟོང་བ་ལ་འདོད་ཟེར་ན། དེ་མི་འཐད་པར་ཐལ། དེ་སྡུག་བདེན་གྱི་ཁྱད་
ཆོས་བཞིའི་ཕྱི་མ་གཉིས་ལ་བྱེད་རིགས་པའི་ཕྱིར་དང་། རྣམ་འགྲེལ་རང་ལུགས་ལ།
གཞན་དབང་བདེན་གྲུབ་ཏུ་འདོད་པའི་ཕྱིར། ཁ་ཅིག བསྟན་རྩ་དགེ་སློང་ཉིད་ཡིན་
ན། །ཞེས་པའི་བསྟན་པ་སོ་སོ་ཐར་བ་ལ་བྱེད་པ་མི་འཐད་པར་ཐལ། དེ་ལ་བསླབ་པ་
གསུམ་དང་སྡེ་སྣོད་གསུམ་ཡོད་པའི་ཕྱིར། ཁ་ཅིག སྤྱོད་འཇུག་ལས། ཚོར་བའི་རྐྱེན་
ཀྱིས་སྲེད་པ་ཡིན། །ཚོར་བ་དེ་དག་ལ་ཡང་ཡོད། །ཅེས་གསུངས་པ་མི་འཐད་པར་
ཐལ། རྒྱུ་ཚོར་བ་ཡོད་ན་འབྲས་བུ་སྲེད་པ་ཡོད་པས་ཁྱབ་པ་བསྒྲུབ་མི་ཐུབ་པའི་ཕྱིར།
ཞེས་སྤྱོད་འཇུག་ལ་དགག་པ་བྱེད་པ་ནི་སྤྱོད་འཇུག་གིས་འཇམ་དཔལ་རྣམ་རོལ་
སོགས་ཀྱི་མདོའི་དོན་བཀོད་པ་མ་ཤེས་པའི་སྐྱོན་དང་། མདོ་དག་ལས་ཚོར་བའི་རྐྱེན་
ཀྱིས་སྲེད་པ་ཞེས་པའང་བཀག་པར་སོང་བས་ནོར་བ་ཆེན་པོ་ཡིན་པའི་ཕྱིར། ཁ་ཅིག
གང་ཟག་གི་བདག་མེད་རྟོགས་ན། ཆོས་ཀྱི་བདག་མེད་རྟོགས་པས་ཁྱབ་པར་འདོད་
པ་མི་འཐད་པར་ཐལ། གང་ཟག་དང་དེའི་གདགས་གཞིའི་ཕུང་བོ་རང་བཞིན་གྱིས་
མ་གྲུབ་པ་གཉིས་རིམ་ཅན་དུ་རྟོགས་དགོས་པར་མདོ་དང་ཤིང་རྟ་ཆེན་པོ་དག་གིས་
བཞེད་པའི་ཕྱིར། ཁ་ཅིག གང་ཟག་གི་བདག་འཛིན་གྱི་ཞེན་ཡུལ་སུན་ཕྱུང་ན།
ཕུང་བོ་བདེན་འཛིན་གྱི་ཞེན་ཡུལ་སུན་ཕྱུང་བས་མ་ཁྱབ་ཟེར་ན། དེ་མི་འཐད་པར་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཐལ། གང་ཟག་རང་བཞིན་མེད་པར་རྟོགས་པའི་བློ་དེས་ཕུང་བོ་རང་བཞིན་གྱིས་
མེད་དོ་སྙམ་དུ་མི་འཛིན་ཀྱང་། ཕུང་བོ་རང་བཞིན་གྱིས་གྲུབ་པར་འཛིན་པའི་སྒོ་
འདོགས་གཅོད་ནུས་པའི་ཕྱིར། ལམ་རིམ་ཆེན་མོ་ལས། གང་ཟག་རང་བཞིན་མེད་
པར་རྟོགས་པའི་བློ་དེ་ཉིད་ཀྱིས་ཕུང་བོ་རང་བཞིན་གྱིས་མེད་དོ་སྙམ་དུ་མི་འཛིན་ཀྱང་
།
བློ་དེས་གཞན་ལ་ལྟོས་མེད་དུ་ཕུང་བོ་རང་བཞིན་མེད་པར་ངེས་པའི་ངེས་ཤེས་འདྲེན་
ནུས་པས་ན་ཕུང་བོ་ལ་རང་བཞིན་སྒྲོ་འདོགས་པའི་སྒྲོ་འདོགས་གཅོད་པར་ནུས་པ་
ཡིན་ནོ། །ཞེས་གསུངས་པའི་ཕྱིར་དང་། བློ་དེའི་བྱེད་པས་བཅད་པ་ལ་བློ་དེས་བཅད་
ཅེས་ཐ་སྙད་རགས་པ་ལ་དེ་ལྟར་བཤད་པའི་ཕྱིར། ཁ་ཅིག སྟོང་ཉིད་རྟོགས་མ་ཐག་
པའི་གང་ཟག་ཡིན་ན། རྟགས་སྦྱོར་བཀོད་པ་ལས་དངོས་སུ་སྐྱེས་པའི་རྗེས་དཔག་
གིས་སྟོང་ཉིད་རྟོགས་དགོས་པར་ཐལ། རྩ་བར། དངོས་རྣམས་མཐའ་དག་དངོས་
པོ་མེད་པར་རྟོགས་སུ་གཞུག་པར་ནི། །ཞེས་སོགས་ཀྱི་གཞུང་འདིས་སྔ་རྒོལ་དབུ་མ་
བས་ཕྱི་རྒོལ་དངོས་སྨྲ་བ་ལ་རྟགས་སྦྱོར་ལ་བརྟེན་ནས་ལྟ་བ་བསྐྱེད་ཚུལ་དངོས་སུ་
གསུངས་པའི་ཕྱིར་ན་མ་ཁྱབ། འདོད་མི་ནུས་ཏེ། སྟོང་ཉིད་རྟོགས་མ་ཐག་པའི་གང་
ཟག་ཡིན་ན། སྔ་རྒོལ་དང་ཕྱི་རྒོལ་བྱས་ནས་གཞན་དོན་སྐབས་ཀྱི་རྟགས་སྦྱོར་ལ་
བརྟེན་ནས་སྟོང་ཉིད་རྟོགས་པས་མ་ཁྱབ་པའི་ཕྱིར། མ་གྲུབ་ན། རྡོར་གཅོད་དང་། །
བརྒྱད་སྟོང་བ་དང་། རྩ་ཤེས་ཀྱི་ཆེད་དུ་བྱ་བའི་གདུལ་བྱ་དབང་རྣོན་སྟོང་ཉིད་རྟོགས་
མ་ཐག་པ་གསུམ་རེ་རེ་ནས་ཆོས་ཅན། གཞན་དོན་སྐབས་ཀྱི་རྟགས་ལ་བརྟེན་ནས་
སྟོང་ཉིད་རྟོགས་པར་ཐལ། འདོད་པའི་ཕྱིར། འདོད་ན། ཁྱོད་ཀྱིས་སྟོང་ཉིད་རྟོགས་
པ་གཞུང་དེ་གསུམ་གྱི་དོན་འགྲེལ་བས་བཤད་པ་ལ་ལྟོས་པར་ཐལ། འདོད་པའི་ཕྱིར།
འདོད་མི་ནུས་ཏེ། ཁྱོད་དེ་དང་དེའི་ཆེད་དུ་བྱ་བའི་གདུལ་བྱ་དབང་རྣོན་ཡིན་པའི་



93
༄༅། །རིང་སོང་།
ཕྱིར། ཁ་ཅིག་ན་རེ། ཉན་རང་ལ་ཆོས་ཀྱི་བདག་མེད་རྫོགས་པར་བསྒོམ་པ་མེད་ཀྱང་
གང་ཟག་གི་བདག་མེད་རྫོགས་པར་བསྒོམ་པ་ཡོད་ཟེར་བ་མི་འཐད་པར་ཐལ། དེ་ལ་
གང་ཟག་གི་བདག་མེད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྒོམ་པ་
མེད་ཀྱང་། ཉོན་མོངས་ཀྱི་ས་བོན་གྱི་གཉེན་པོ་རྫོགས་པར་བསྒོམ་པ་ཡོད་པའི་ཁྱད་
པར་ཕྱེ་ནས་གསུངས་བའི་ཕྱིར། དེས་ན་ཉན་རང་ལ་བདག་མེད་གཉིས་མ་ལུས་པར་
བསྒོམ་པ་ཡོད་ཀྱང་། དེ་ཙམ་ཞིག་བདག་མེད་གཉིས་རྫོགས་པར་བསྒོམ་པའི་དོན་མ་
ཡིན་པའི་ཕྱིར། རང་ལུགས་ཕལ་ཆེར་སྤྱི་དོན་གྱི་སྐབས་སུ་བཤད་ཟིན་ཏོ། །
1:| གསུམ་པ། རྩོད་པ་སྤོང་བ་ལ། ཁོ་ན་རེ། སོ་སྐྱེའི་རྒྱུད་ཀྱི་བདག་མེད་རགས་
པ་རྟོགས་པའི་རྣལ་འབྱོར་མངོན་སུམ་འཇོག་པ་མི་འཐད་པར་ཐལ། དེའི་རྒྱུད་ཀྱི་
རྣལ་འབྱོར་མངོན་སུམ་མེད་པར་གྲུབ་མཐའ་འོག་མས་འདོད་པའི་ཕྱིར་ན་མ་ཁྱབ་སྟེ།
དེ་འདྲའི་རྣལ་འབྱོར་མངོན་སུམ་ཡོད་པར་སྤྱོད་འཇུག་དང་། འཇམ་དཔལ་རྣམ་རོལ་
སོགས་མདོ་དུ་མས་བཤད་པའི་ཕྱིར། གཞན་དག་ན་རེ། ཁྱོད་ཀྱིས་འགོག་བདེན་
དོན་དམ་བདེན་པར་བཤད་པ་ལེགས་ཀྱང་། ནང་འགལ་ཡོད་པར་ཐལ། རགས་
པའི་མི་རྟག་སོགས་བཅུ་དྲུག་མངོན་སུམ་དུ་རྟོགས་པའི་སོ་སྐྱེ་ཡོད་པའི་ཕྱིར་ན་མ་ཁྱབ།
ཁྱབ་པར་ཐལ། རགས་པའི་འགོག་བདེན་མངོན་སུམ་དུ་རྟོགས་པའི་སོ་སྐྱེ་ཡོད་པའི་
ཕྱིར་ན་ཡང་མ་ཁྱབ། ཁོ་ན་རེ། མངོན་པ་འོག་མ་ནས་བཤད་པའི་དགྲ་བཅོམ་པ་
དགྲ་བཅོམ་པ་ཡིན་པར་ཐལ། དེ་ནས་བཤད་པའི་ལམ་ལམ་ཡིན་པའི་ཕྱིར་ན་མ་ཁྱབ་
གསུངས། ཡང་དེ་ནས་བཤད་པའི་འཕགས་ལམ་འཕགས་ལམ་དང་། དེ་ནས་
བཤད་པའི་འཕགས་པ་འཕགས་པ་ཡིན་པར་ཐལ། དེ་ནས་བཤད་པའི་ངེས་འབྱུང་གི་
བསམ་པ་ངེས་འབྱུང་གི་བསམ་པ་དང་། དེ་ནས་བཤད་པའི་སོ་ཐར་གྱི་སྡོམ་པ་སོ་



94
ཐར་གྱི་སྡོམ་པ་ཡིན་པའི་ཕྱིར་ན་མ་ཁྱབ། ཁོ་ན་རེ། མངོན་པ་འོག་མ་ནས་བཤད་
པའི་དགྲ་བཅོམ་དགྲ་བཅོམ་ཡིན་པར་ཐལ། དེའི་རྒྱུད་ན་རྣམ་མཁྱེན་ཡོད་པའི་ཕྱིར་
ན་མ་ཁྱབ། རྟགས་གྲུབ་སྟེ། དེའི་རྒྱུད་ན་སངས་རྒྱས་འཕགས་པ་ཡོད་པའི་ཕྱིར། ཁོ་
ན་རེ། བདག་ཅག་གི་སྟོན་པ་ཆོས་ཅན། མངོན་པ་འོག་མ་ནས་བཤད་པའི་དགྲ་
བཅོམ་པ་ཡིན་པར་ཐལ། མངོན་པ་འོག་མ་ནས་བཤད་པ་གང་ཞིག དགྲ་བཅོམ་པ་
ཡིན་པའི་ཕྱིར་ན་ཁ་ཅིག་མ་ཁྱབ་ཟེར་ཡང་། རང་ལུགས་ལ་འདོད་པ་ཁོ་ན་ཡིན་ཏེ།
དེ་ནས་དགྲ་བཅོམ་པར་བཤད་པའི་ཕྱིར། ཡང་། དེ་ནས་བཤད་པའི་སངས་རྒྱས་དེ་
ནས་བཤད་པའི་སྒྲིབ་པ་སྤངས་པའི་གང་ཟག་ཡིན་མིན་དང་། དེ་ནས་བཤད་པའི་
དགྲ་བཅོམ་དང་དགྲ་བཅོམ་ལ་མུ་བཞི་ཡོད་མེད། དེ་ནས་བཤད་པའི་འཁོར་བ་ལས་
ངེས་པར་འབྱུང་འདོད་སྐྱེས་ན་བདེན་འཛིན་གྱིས་བསྐྱེད་པའི་འཁོར་བ་ལས་ངེས་པར་
འབྱུང་འདོད་སྐྱེས་པས་ཁྱབ་མ་ཁྱབ་དང་། དེ་ནས་བཤད་པའི་ཉོན་མོངས་སྤོང་
འདོད་སྐྱེས་ན་བདེན་འཛིན་སྤོང་འདོད་སྐྱེས་པས་ཁྱབ་མ་ཁྱབ་དང་། དེ་ནས་བཤད་
པའི་བྱང་ཆུབ་འཐོབ་འདོད་ཀྱི་བློ་སྐྱེས་ན་བྱང་ཆུབ་ཐོབ་འདོད་ཀྱི་བློ་སྐྱེས་པས་ཁྱབ་མ་
ཁྱབ་སོགས་དཔྱད་པར་བྱའོ། །
ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ།
གསུམ་པ། ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ་ལ་བཞི། ས་



95
༄༅། །ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ།
དང་བོ་ལ་གནས་པའི་སྦྱིན་པ་བཤད་པ། རྟེན་དམན་པ་རྣམས་ཀྱི་སྦྱིན་པ་བཤད་པ།
བྱང་ཆུབ་སེམས་དཔའ་རྣམས་ཀྱི་སྦྱིན་པ་བཤད་པ། སྦྱིན་པའི་ཕར་ཕྱིན་གྱི་དབྱེ་བ་
བསྟན་པའོ། །དང་བོ་ནི། དེ་ཚེ་དེ་ལ་རྫོགས་སངས་བྱང་ཆུབ་རྒྱུ། །དང་
བོ་སྦྱིན་པ་ཉིད་ནི་ལྷག་པར་འགྱུར། །རང་ཤ་སྟེར་ལའང་གུས་པར་
བྱས་པ་ཡིས། །སྣང་དུ་མི་རུང་དཔོག་པའི་རྒྱུར་ཡང་འགྱུར། །ཞེས་
བྱུང་། དོན་ནི། ས་དང་བོ་ཐོབ་པ་དེའི་ཚེ་བྱང་སེམས་དེ་ལ་རྫོགས་པའི་སངས་རྒྱས་
ཏེ་བྱང་ཆུབ་ཆེན་པོའི་རྒྱུ་ཕར་ཕྱིན་བཅུའི་ནང་ནས་དང་བོ་འཇིག་རྟེན་ལས་འདས་
པའི་སྦྱིན་པའི་ཕར་ཕྱིན་ཉིད་ནི་བྱང་སེམས་ཀྱི་ལམ་འོག་མ་དག་ལས་ལྷག་པར་འགྱུར་
ཏེ། ས་དེར་སློང་བ་ལ་རང་གི་ཤ་སྟེར་བ་ལའང་ཆེས་གུས་པར་བྱས་པ་ཡིས་གང་ཟག་
གཞན་ཕལ་ཆེ་བ་ལ་སྣང་དུ་མི་རུང་བའི་ནང་གི་ཡོན་ཏན་ས་དང་བོ་ཐོབ་པ་སོགས་
དཔོག་པའི་རྒྱུར་ཡང་སྟེ་གཏན་ཚིགས་སུ་འགྱུར་བའི་ཕྱིར། ཞེས་པའོ། །
1:|: 1:གཉིས་པ། རྟེན་དམན་པ་རྣམས་ཀྱི་སྦྱིན་པ་འཆད་པ་ལ་གཉིས། སྦྱིན་པས་
འཁོར་བའི་བདེ་བ་འཐོབ་པ་དང་། མྱང་འདས་ཀྱི་བདེ་བ་འཐོབ་པའོ། །དང་བོ་
འཆད་པར། སྐྱེ་བོ་འདི་ཀུན་བདེ་བ་མངོན་འདོད་ཅིང་། །མི་རྣམས་བདེ་
བའང་ལོངས་སྤྱོད་མེད་མིན་ལ། །ལོངས་སྤྱོད་ཀྱང་ནི་སྦྱིན་ལས་འབྱུང་
མཁྱེན་ནས། །ཐུབ་པས་དང་བོར་སྦྱིན་པའི་གཏམ་མཛད་དོ། །སྙིང་རྗེ་
དམན་ཞིང་ཤིན་ཏུ་རྩུབ་སེམས་ཅན། །རང་དོན་ལྷུར་ལེན་ཉིད་དུ་
འགྱུར་པ་གང་། །དེ་དག་གི་ཡང་འདོད་པའི་ལོངས་སྤྱོད་རྣམས། །
སྡུག་བསྔལ་ཉེར་ཞིའི་རྒྱུར་གྱུར་སྦྱིན་ལས་འབྱུང་། །ཞེས་བྱུང་། དོན་ནི།
སྐྱེ་བོ་འདི་ཀུན་ཚ་གྲང་བཀྲེས་སྐོམ་གྱི་སྡུག་བསྔལ་ཕྱིར་བཅོས་པའི་བདེ་བ་མངོན་པར་



96
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
༡ | ༢
འཐོབ་པར་འདོད་ཅིང་། མི་ལ་སོགས་པ་རྣམས་ཀྱི་བདེ་བ་དེའང་ལོངས་སྤྱོད་བཟའ་
བཏུང་གོས་དང་གནས་ཁང་སོགས་ལ་ལོངས་སྤྱད་པ་མེད་པར་སྐྱེ་བ་མིན་ལ། ལོངས་
སྤྱོད་དེ་རྣམས་ཀྱང་ནི་སྔོན་སྦྱིན་པའི་བསོད་ནམས་བསགས་པ་ལས་འབྱུང་བར་མཁྱེན་
ནས་ཐུབ་པས་དང་བོར་སྦྱིན་པའི་གཏམ་མཛད་པའི་རྒྱུ་མཚན་ཡོད་དེ། ཐབས་དེ་ལ་
འཇུག་སླ་བའི་ཕྱིར། གལ་ཏེ་སྦྱིན་པ་བཏང་བ་ལས་འབྲས་བུ་ལོངས་སྤྱོད་ཕུན་སུམ་
ཚོགས་པ་ཐོབ་ན་དེ་ལ་གཏོང་བ་བོ་ཚུལ་དང་མཐུན་པ་དགོས་སམ་ཞེ་ན། མི་དགོས་ཏེ་
གཏོང་བ་བོ་སྙིང་རྗེ་དམན་ཞིང་སེམས་ཅན་རྣམས་ལ་ཤིན་ཏུ་རྩུབ་པའི་སེམས་དང་ལྡན་
པ་ཅན་རང་གི་བདེ་བ་ལྷུར་ལེན་པ་ཉིད་དུ་གྱུར་པ་གང་ཡིན་པ་དེ་དག་གི་ཡང་དོན་དུ་
གཉེར་བྱའི་འདོད་པའི་ལོངས་སྤྱོད་རྣམས་སྡུག་བསྔལ་ཉེ་བར་ཞི་བའི་རྒྱུར་གྱུར་པའི་སྦྱིན་
པ་ལས་འབྱུང་བའི་ཕྱིར། ཞེས་པའོ། ། 1:མི
གཉིས་པ། མྱང་འདས་ཀྱི་བདེ་བ་འཐོབ་པ་དེ་ཉིད་འཆད་པར། འདི་ཡང་
སྦྱིན་པའི་སྐབས་ཀྱིས་ནམ་ཞིག་ཚེ། །འཕགས་པའི་སྐྱེ་བོ་དང་འཕྲད་
མྱུར་ཏུ་འཐོབ། །དེ་ནས་སྲིད་རྒྱུན་ཡང་དག་བཅད་བྱས་ཏེ། །དེ་ཡི་
རྒྱུ་ཅན་ཞི་བར་འགྲོ་བར་འགྱུར། །ཞེས་བྱུང་། དོན་ནི། རྟེན་དམན་པས་
སྦྱིན་པ་བཏང་བ་འདི་ཡང་སྦྱིན་པ་གཏོང་བའི་སྐབས་ཀྱིས་ནམ་ཞིག་གི་ཚེ་འཕགས་
པའི་སྐྱེ་བོ་དང་འཕྲད་པ་མྱུར་དུ་འཐོབ་ལ། དེ་ནས་འཕགས་པའི་སྐྱེ་བོ་དམ་པ་དེས་
ཆོས་བསྟན་པ་ལས་འཁོར་བའི་སྐྱོན་མཐོང་ཞིང་། ལམ་ཉམས་སུ་བླངས་པ་ལས་
འཕགས་ལམ་མངོན་དུ་བྱས་ཏེ་མ་རིག་པ་སྤངས་ནས་སྲིད་པ་འཁོར་བའི་རྒྱུན་ཡང་
དག་པར་བཅད་པར་བྱས་ཏེ། འཕགས་པ་དང་འཕྲད་པ་དེ་ཡི་རྒྱུ་ཅན་ཉན་རང་གི་ཞི་
བར་ཏེ་མྱང་འདས་སུ་འགྲོ་བར་འགྱུར་རོ། །ཞེས་པའོ། ། ཞེས 1:|: :



97
༄༅། །ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ།
བ་པ་གསུམ་པ། བྱང་སེམས་ཀྱི་སྦྱིན་པ་ལ་བཞི། བྱང་སེམས་ཀྱི་སྦྱིན་པའི་ཕན་ཡོན་
ཐུན་མོང་མ་ཡིན་པ་བསྟན་པ། རྟེན་གཉིས་ཀ་ལ་སྦྱིན་པའི་གཏམ་གཙོ་བོར་བསྟན་པ།
བྱང་སེམས་ཀྱིས་སྦྱིན་པའི་ཚེ་དགའ་བ་ཇི་འདྲ་བ་འཐོབ་པ། བྱང་སེམས་ཀྱིས་ལུས་
སྦྱིན་པ་ལ་སྡུག་བསྔལ་ཡོད་མེད་བསྟན་པའོ། །དང་བོ་ནི། འགྲོ་ལ་ཕན་པར་
དམ་བཅས་ཡིད་ཅན་རྣམས། །སྦྱིན་པའི་རིང་བོར་མི་ཐོགས་དགའ་
བ་འཐོབ། །ཅེས་བྱུང་། དོན་ནི། འགྲོ་བ་ཐམས་ཅད་ལ་ཕུགས་སུ་ཕན་པ་དང་
འཕྲལ་དུ་བདེ་བ་བསྒྲུབ་པར་དམ་བཅས་པའི་ཡིད་ཅན་གྱི་བྱང་ཆུབ་སེམས་དཔའ་
རྣམས་སྦྱིན་པས་རིང་བོར་མི་ཐོགས་པར་སྦྱིན་པའི་འབྲས་བུ་དགའ་བ་མཆོག་ཏུ་གྱུར་
པ་འཐོབ་ཅིང་། སྦྱིན་པའི་འབྲས་བུ་ལ་ལོངས་སྤྱོད་པས་དུས་ཐམས་ཅད་དུ་སྦྱིན་པའི་དགེ་
རྩ་ལ་དགའ་བར་འགྱུར་རོ། །ཞེས་པའོ། ། འདུག་ པའི་ ་བ་
གཉིས་པ། རྟེན་གཉིས་ཀ་ལ་སྦྱིན་པའི་གཏམ་གཙོ་བོར་བསྟན་པ་དེ་ཉིད་འཆད་
པར། གང་ཕྱིར་བརྩེ་བདག་བརྩེ་བདག་མ་ཡིན་པ། །དེ་ཕྱིར་སྦྱིན་པའི་
གཏམ་ཉིད་གཙོ་བོ་ཡིན། །ཞེས་བྱུང་། དོན་ནི། གང་གི་ཕྱིར་བརྩེ་བའི་བདག་ཉིད་
བྱང་ཆུབ་སེམས་དཔའ་དང་། བརྩེ་བའི་བདག་ཉིད་བྱང་སེམས་མ་ཡིན་པ་ཐམས་ཅད་ཀྱི་
མངོན་མཐོ་ངེས་ལེགས་ཀྱི་བདེ་བ་ཀུན་སྦྱིན་པས་འདྲེན་པ་དེའི་ཕྱིར། རྟེན་གཉིས་ཀ་ལ་
སྦྱིན་པའི་གཏམ་གཙོ་བོ་སྟེ་གལ་ཆེ་བ་ཡིན་ནོ། །ཞེས་པའོ། ། ། ། | ད།
11:༡ གསུམ་པ། བྱང་སེམས་ཀྱིས་སྦྱིན་པའི་ཚེ་དགའ་བ་ཇི་འདྲ་བ་འཐོབ་པ་དེ་
འཆད་པར། ཇི་ལྟར་བྱིན་ཅིག་ཅེས་སྒྲ་ཐོས་བསམ་ ལས། །རྒྱལ་སྲས་
བདེ་འབྱུང་དེ་ལྟར་ཐུབ་ རྣམས་ ལ། །ཞི་ བར་ ཞུགས་ པས་ བདེ་བ་
བྱེད་མིན་ན། །ཐམས་ ཅད་ བཏང་ བས་ ལྟ་ཞིག་ སྨོས་ཅི་ དགོས། །



98
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཞེས་བྱུང་། དོན་ནི། བྱང་སེམས་ཀྱིས་སློང་བ་རྣམས་ལོངས་སྤྱོད་ཀྱིས་ཚིམས་པར་
བྱས་པ་ན་རང་ལ་དགའ་བ་ཇི་ལྟ་བུ་འབྱུང་ཞེ་ན། ཇི་ལྟར་སློང་བ་བོའི་བྱིན་ཅིག་ཅེས་
པའི་སྒྲ་ཐོས་ཤིང་། ཐོས་པའི་དོན་བསམས་པ་ན་འདི་ནི་བདག་ལ་སློང་བ་ཞིག་གོ་
སྙམ་དུ་བསམས་པ་ལས་རྒྱལ་སྲས་བྱང་སེམས་དེའི་ཡིད་ལ་བདེ་བ་ཡང་དང་ཡང་དུ་
འབྱུང་བ་དེ་ལྟར་ནི་ཐུབ་པ་ཉན་རང་དགྲ་བཅོམ་རྣམས་ལ་ཞི་བར་ཏེ་མྱང་འདས་ཀྱི་
དབྱིངས་སུ་ཞུགས་པས་ཀྱང་བདེ་བ་དེ་ལྟ་བུ་སྐྱེད་པར་བྱེད་པ་མིན་ན་ལུས་ལོངས་སྤྱོད་
ཐམས་ཅད་བཏང་བས་སློང་བ་བོ་ཚིམས་པར་བྱས་པས་ཞི་བའི་བདེ་བ་ལས་ལྷག་པའི་
བདེ་བ་དེ་ལྟ་བུ་ཞིག་སྐྱེད་པ་སྨོས་ཅི་ཞིག་དགོས་ཏེ་སྨོས་མི་དགོས་སོ། །ཞེས་པའོ། །
བཞི་བ། བྱང་སེམས་ཀྱིས་ལུས་སྦྱིན་པ་ལ་སྡུག་བསྔལ་ཡོད་མེད་བསྟན་པ་དེ་
འཆད་པར། ལུས་ བཅད་ སྟེར་ ཞིང་ བདག་ གི་ སྡུག་ བསྔལ་ གྱིས། །
གཞན་དག་རྣམས་ཀྱི་དམྱལ་ བ་ ལ་ སོགས་པའི། །སྡུག་བསྔལ་ རང་
རིག་ ཉིད་ དུ་ མཐོང་ ནས་ དེ། །དེ་ གཅད་བྱ་ ཕྱིར་ མྱུར་ ཏུ་ བརྩོན་
འགྲུས་རྩོམ། །ཞེས་བྱུང་། དོན་ནི། བྱང་སེམས་ཀྱིས་རང་གི་ལུས་གཏོང་བའི་ཚེ་
ལུས་ལ་སྡུག་བསྔལ་འབྱུང་ངམ་ཞེ་ན། ས་ཐོབ་ལ་ལུས་ཀྱི་སྡུག་བསྔལ་མེད་པ་སྨན་གྱི་
ལྗོན་ཤིང་ལས་ཡལ་ག་བཅད་དེ་གཞན་ལ་སྦྱིན་པ་དང་འདྲ་ལ། ས་མ་ཐོབ་པའི་དབང་
དུ་བྱས་ན་ལུས་ལ་སྡུག་བསྔལ་འབྱུང་ཡང་ལུས་སྦྱིན་པར་གཏོང་སྟེ། སློང་བ་པོ་ལ་རང་
གི་ལུས་ཀྱི་ཤ་ལ་སོགས་པ་བཅད་དེ་སྟེར་ཞིང་དེའི་ཚེ་ན་བདག་གི་སྡུག་བསྔལ་གྱིས་ཏེ་སྡུག་
བསྔལ་ལ་རྩིས་མེད་པར་བྱས་ནས་རང་གིས་སྡུག་བསྔལ་ཉམས་སུ་མྱོང་བ་དེ་ཉིད་ཀྱི་རྒྱུ་
མཚན་ལས་སེམས་ཅན་གཞན་དག་རྣམས་ཀྱི་དམྱལ་བ་ལ་སོགས་པའི་སྡུག་བསྔལ་རང་
གིས་རིག་པ་ཉིད་དུ་སྟེ། མཐོང་བར་བྱས་ནས་དེ་འདྲའི་བྱང་སེམས་སྡུག་བསྔལ་དེ་



༄༅། །ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ། །
གཅད་པར་བྱ་བའི་ཕྱིར་མྱུར་དུ་བརྩོན་འགྲུས་རྩོམ་པ་ལ་འཇུག་གོ །ཞེས་པའོ། །
བཞི་བ། སྦྱིན་པའི་ཕར་ཕྱིན་གྱི་དབྱེ་བ་བསྟན་པ་དེ་ཉིད་འཆད་པར། སྦྱིན་
པ་སྦྱིན་བྱ་ལེན་པོ་གཏོང་བོས་སྟོང་། །འཇིག་རྟེན་འདས་པའི་ ཕ་
རོལ་ཕྱིན་ ཅེས་བྱ། །གསུམ་པོ་དག་ལ་ཆགས་སྐྱེས་གྱུར་པས་ཏེ། །
འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །ཅེས་བྱུང་། དོན་ནི། སྦྱིན་
པའི་ཕར་ཕྱིན་ལ་དབྱེ་ན་གཉིས་སུ་ཡོད་དེ། གཏོང་བའི་སེམས་པའི་སྦྱིན་པ་འདི་ཡང་
སྦྱིན་པར་བྱ་བ་དང་། ལེན་པ་བོ་དང་གཏོང་བ་བོར་བདེན་པར་དམིགས་པས་སྟོང་བ་
མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྦྱིན་པའི་ཕར་ཕྱིན་དེ་ནི་འཇིག་
རྟེན་ལས་འདས་པའི་སྦྱིན་པའི་ཕར་ཕྱིན་ཅེས་བྱ་བ་དང་། སྦྱིན་པའི་འཁོར་གསུམ་པོ་
དག་ལ་བདེན་གྲུབ་ཏུ་ཆགས་པ་སྐྱེས་པར་གྱུར་པས་བཅིངས་པའི་སྦྱིན་པ་དེའམ།
སྦྱིན་པའི་འཁོར་གསུམ་རང་བཞིན་མེད་པ་མངོན་སུམ་དུ་རྟོགས་པའི་ཤེས་རབ་ཀྱིས་
མ་ཟིན་པའི་འཇིག་རྟེན་པ་སོ་སོ་སྐྱེ་བོ་ཡི་སྦྱིན་པའི་ཕར་ཕྱིན་ཅེས་བསྟན་པ་གཉིས་སུ་
ཡོད་པའི་ཕྱིར། ཞེས་པའོ། །འདིར་སྦྱིན་པའི་སྐད་དོད་བྱིངས་ཁྱོདཱཉ་དང། དན་
གཉིས་ཀྱིས་བསྒྲུབ་པའི་མཐར་རྣམ་དབྱེ་དྲུག་པའི་གཅིག་ཚིག་གི་ངས་བྱིན། ངས་སྐྱ་
བྱས་པས་སྦྱིན་པའི་སྐད་དོད་དཱནས་ཞེས་པ་གྲུབ། སྲིད་སྐྱོངས་པའི་བྱིངས་ལས་ཕ་རོལ་
ཀྱི་སྐད་དོད་པཱར་བསྒྲུབ་པའི་མཐར་རྣམ་དབྱེ་གཉིས་པའི་གཅིག་ཚིག་གི་ཨམ་བྱིན།
མཚམས་སྦྱར་བས་ཕ་རོལ་ཏུ་ཞེས་པའི་སྐད་དོད་པཱརམ་ཞེས་པ་གྲུབ། འགྲོ་བའི་
བྱིངས་ཨིཎ་ལས་ཕྱིན་པའི་སྐད་དོད་ཨིཏཱ་གྲུབ་མཐར་ཀཱ་ལ་པ་དང་། དབྱངས་ཅན་སྒྲ་
མདོ་ལྟར་ན་རྣམ་དབྱེ་དང་བོའི་གཅིག་ཚིག་གི་སི་བྱིན། ཨི་བརྗོད་དོན་ཡིན་པས་ཕྱིས།
ས་སྲོག་མེད་རྣམ་བཅད་བྱས། པཱཎི་བ་དང་ཙནྡྲ་བ་ལྟར་ན་རྣམ་དབྱེ་དང་བོའི་གཅིག་



100
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཚིག་གི་སུ་བྱིན། ཨུ་ཕྱིས། ས་རྣམ་བཅད་བྱས་པས་ཕྱིན་པའི་སྐད་དོད་ཨིཏཞེས་པ་
གྲུབ། སྔ་ཕྱི་རྣམས་བསྡོམས་པས་སྦྱིན་པའི་ཕ་རོལ་ཏུ་ཕྱིན་པ་ཞེས་པའི་སྐད་དོད་
དཱནསྱཔཱརམིཏ8ཞེས་པ་གྲུབ་བོ། །འདི་ལ་ཕ་རོལ་བརྡ་སྤྲོད་པ་དག་ན་རེ། ཁྱོད་ཀྱིས་
དཱནཔཱརམིཏཞེས་པ་འདི་མི་འཐད་པར་ཐལ། དཱནཔཱརཏ8ལ་ཚིག་སྡུད་བྱས་ཚེ་
རྣམ་དབྱེ་རྣམས་ཕྱིས་ནས་དཱནཔཱརེཏ་ཞེས་སྦྱར་དགོས་པའི་ཕྱིར་ཏེ། སྦྱིན་པའི་ཞེས་
པའི་དྲུག་སྒྲ་སྱ་དང་། ཕྱིན་པའི་རྗེས་ཀྱི་དང་བོའི་སུ་བསྡུས་ནས་ཕ་རོལ་ཏུ་ཞེས་པའི་
ལས་ཀྱི་ཨམ་མི་སྡུད་པ་མི་འཐད་པའི་ཕྱིར་ཏེ། པཱ་ཎི་བ་སོགས་ལས་དེ་གནས་ལ་རྣམ་
དབྱེ་རྣམས་དབྱིའོ། །ཞེས་གསུངས་པའི་ཕྱིར་ཟེར། དེ་ལ་ཟླ་བའི་ཞབས་ན་རེ། དེ་
འདྲའི་སྐྱོན་མེད་པར་ཐལ། པཱརམའི་མ་རྣམ་དབྱེ་གཉིས་པ་ཡིན་ནའང་སྐྱོན་མེད་པ་
གང་ཞིག ཡང་ན་དེ་ལ་ཡི་གེ་གཟུགས་མཛེས་པའམ་ཅི་ལེགས་ཀྱི་བཤད་པ་བྱས་ཀྱང་
སྐྱོན་མེད་པའི་ཕྱིར། དང་བོ་གྲུབ་སྟེ། སྤྱིར་ཚིག་སྡུད་ཀྱི་སྐབས་སུ་རྣམ་དབྱེ་རྗེས་
འབྲངས་དང་བཅས་པ་བསྡུ་དགོས་ཀྱང་ཕ་རོལ་ལ་ཚིག་གི་འཕྲོ་མཚམས་སྦྱར་རྒྱུ་ཡོད་
ཚེ་ཚུ་རོལ་གྱི་མཐའ་མི་དབྱི་བར་གསུངས་པའི་ཕྱིར། དེར་ཐལ། སྒྲ་གཞུང་ལས།
ཚིག་ཕྱི་མ་ཡོད་ནའང་མི་མངོན་པར་མི་བྱའོ། །ཞེས་གསུངས་པའི་ཕྱིར། གཉིས་པ་
གྲུབ་སྟེ། པཱརམ་མཆོག་གི་སྐད་དོད་དུ་བྱས་ནས་མའི་སྲོག་གི་ཨ་ཕྱིས་ཏེ། བྲིཅོད་རའི་
ཅི་མཛེས་ཀྱི་བསྡུ་བ་བྱས་ནས་མའི་མཐའ་ཅན་དུ་བཞག་གི་རྣམ་དབྱེ་གཉིས་པའི་ཨམ་
མ་བསྡུས་པ་མིན་ནོ། །ཞེས་པའི་ལན་མཛད་ཚུལ་ཞིག་དང་གཉིས་གསུངས་པའི་ཕྱིར།
རང་འགྲེལ་ལས། ཚིག་ཕྱི་མ་ཡོད་ན་མི་མངོན་པར་མི་བྱའོ། །ཞེས་བྱ་བའི་མཚན་
ཉིད་འདིས་ལས་ཀྱི་རྣམ་པར་དབྱེ་བ་མི་མངོན་པར་མ་བྱས་པས་གཟུགས་སུ་འགྱུར་
པའམ། ཞེས་པས་གཞུང་འདིས་ཚིག་ཕྱི་མ་མཚམས་སྦྱོར་རྒྱུ་ཡོད་ཚེ་རྣམ་དབྱེ་མི་



101
༄༅། །ས་དང་བོར་ལྷག་པའི་སྦྱིན་པའི་ཡོན་ཏན་བསྟན་པ།
མངོན་པར་མི་བྱའོ། །ཞེས་བྱ་བའི་མཚན་ཉིད་དེ་རྒྱུ་མཚན་ལ། འདིས་ལས་ཀྱི་རྣམ
པར་དབྱེ་བ་ཨམ་མི་མངོན་པར་མ་བྱས་པས་གཟུགས་སུ་འགྱུར་བའམ་གནས་པ་ལ་
སྐྱོན་མེད་ཅེས་བཤད། ཡང་དེ་ཉིད་ལས། སྲིཎོདར་ལ་སོགས་པ་ཡིན་པའི་ཕྱིར་མའི་
མཐའ་ཅན་ཉིད་དུ་བཞག་གོ་ཞེས་པའི་གཞུང་འདིས། པཱརམ་དམ་པ་དང་མཆོག་གི་
སྐད་དོད་དུ་བྱས་ནས་མའི་སྲོག་གི་ཨ་ཕྱིས་ཏེ། གསལ་བྱེད་མའི་མཐའ་ཅན་དུ་བཞག་
པ་ཡིན་གྱི། ཨམ་མ་བསྡུས་པ་མིན་ཞེས་པའི་ལན་མཛད་ཚུལ་གསུངས་པའི་ཕྱིར།
རྣམ་བཤད་ལས། དང་བོའི་ཚིག་སུ་ནི་མ་དག་པ་འདྲ་བས་ཅི་ཡིན་ནམ་དཔྱད་དོ། །
ཞེས་གསུངས་པ་ནི་འགའ་ཞིག་གིས་དང་བོའི་གཅིག་ཚིག་སུ་མི་ལེགས་ཏེ། བདུན་
པའི་སུཔ་དང་ནོར་དོགས་ཡོད་པའི་ཕྱིར་ཞེས་པའི་རྩོད་ལན་དེ་དག་ཤེས་པའི་ཆེད་དུ་
ཡིན་གྱི། སྤྱིར་རྣམ་དབྱེ་དང་བོའི་གཅིག་ཚིག་ལ་སི་དང་སུ་གཉིས་ཡོད་པ་མ་མཁྱེན་པ་
མིན་ཞེས་གསུངས་པ་ལྟར་རོ། །
གསུམ་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དེ་ཉིད་འཆད་
པར། དེ་ལྟར་རྒྱལ་ བའི་ སྲས་ཀྱི་ ཡིད་ ལ་ རབ་ གནས་ཤིང་། །དམ་
པའི་རྟེན་ལ་འོད་ཆགས་མཛེས་པ་རྙེད་གྱུར་པའི། །དགའ་བ་འདི་
ནི་ནོར་བུ་ཆུ་ཤེལ་ཇི་བཞིན་དུ། །མུན་པ་སྟུག་པོ་ཐམས་ཅད་རྣམ་
པར་བསལ་ནས་རྒྱལ། །ཞེས་བྱུང་། དོན་ནི། ཤེས་བྱ་ཆོས་ཅན། ས་དང་བོ་
འདི་ནི་ཟླ་བ་དང་དཔེ་དོན་ཆོས་མཐུན་པ་ཡིན་ཏེ། ནོར་བུ་ཆུ་ཤེལ་གྱི་རང་བཞིན་ལས་
གྲུབ་པའི་ཟླ་བའི་དཀྱིལ་འཁོར་ནི་ནམ་མཁའ་མཐོན་པོ་ལ་གནས་པ་དང་། རང་གང་ལ་
བརྟེན་པའི་ནམ་མཁའ་འོད་ཀྱིས་མཛེས་པར་བྱེད་པ་དང་། རང་གི་བསལ་བྱའི་མུན་པ་
སྡུག་པོ་ཐམས་ཅད་རྣམ་པར་བསལ་ནས་གནས་པ་ཇི་ལྟ་བ་བཞིན་དུ། སྔར་བཤད་པ་དེ་



102
ལྟར་ས་དང་བོའི་ཡེ་ཤེས་ནི། ས་དང་བོ་ལ་གནས་པའི་རྒྱལ་བའི་སྲས་ཀྱི་ཡིད་ལ་རབ་ཏུ་
གནས་ཤིང་། རང་གང་ལ་ཡོད་པ་ཡི་དམ་པའི་རྟེན་དེ་ལ་ཟག་མེད་ཡེ་ཤེས་ཀྱི་འོད་
ཆགས་པས་མཛེས་པ་རྙེད་པར་གྱུར་པ་དང་། དེ་ལྟར་གྱུར་པའི་ས་དང་བོ་རབ་ཏུ་དགའ་
བ་འདི་ནི་རང་གི་མི་མཐུན་ཕྱོགས་མཐོང་སྤང་མཐའ་དག་ལས་རྣམ་པར་རྒྱལ་བ་དང་
ཁྱད་ཆོས་གསུམ་གྱི་སྒོ་ནས་མཚུངས་པའི་ཕྱིར། ཞེས་པའོ། །དབུ་མ་ལ་འཇུག་པ་ལས་
དོན་དམ་པའི་སེམས་བསྐྱེད་པ་དང་བོའི་རྣམ་པར་བཤད་པའོ།། ༈ །། 1:|: : a
tang 22 ਲਈ ਸਰਕਾਬਲਈ ਕਸਰਤ
ਸਸ ਰਸ ਸਰਸ ਬਸਪਾਲ ਮਲ ਪਦਾਰ ਸ ਸ ਸਥਾਨਿਕ ਕਰਦੇ
ས་གཉིས་པ་དྲི་མ་མེད་པ་བཤད་པ།
1:| གཉིས་པ། ས་གཉིས་པ་དྲི་མ་མེད་པ་བཤད་པ་ལ་ལྔ། ས་འདིར་ཚུལ་ཁྲིམས་
ཡོངས་སུ་དག་པར་བསྟན་པ་དང་། ཚུལ་ཁྲིམས་ཀྱི་བསྔགས་པ་བསྟན་པ་དང་། ཚུལ་
ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ་བསྟན་པ་དང་། ཚུལ་ཁྲིམས་ཀྱི་
ཕར་ཕྱིན་ཀྱི་དབྱེ་བ་བསྟན་པ་དང་། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་
བའོ། །དང་བོ་ལ་བཞི། ས་འདིར་ཚུལ་ཁྲིམས་ཕུན་སུམ་ཚོགས་པར་བསྟན་པ། དེ་
ལ་བརྟེན་ནས་ཡོན་ཏན་ཡོངས་སུ་དག་པར་བསྟན་པ། ས་དང་བོ་ལས་ཚུལ་ཁྲིམས་
ལྷག་པར་བསྟན་པ། ཚུལ་ཁྲིམས་ཡོངས་སུ་དག་པའི་རྒྱུ་གཞན་བསྟན་པའོ། །དང་བོ་
ནི། དེ་ཚུལ་ཕུན་ཚོགས་ཡོན་ཏན་དག་ལྡན་ཕྱིར། །རྨི་ལམ་དུ་ཡང་
འཆལ་ཁྲིམས་དྲི་མ་སྤངས། །ཞེས་བྱུང་། དོན་ནི། ས་གཉིས་པ་ལ་གནས་



103
༄༅། །ས་གཉིས་པ་དྲི་མ་མེད་པ་བཤད་པ།
པའི་བྱང་ཆུབ་སེམས་དཔའ་དེ་ནི་ཚུལ་ཁྲིམས་རབ་ཏུ་གྱུར་པའི་ཕུན་སུམ་ཚོགས་པ་
དང་ཡོན་ཏན་རྣམས་དག་པ་དང་ལྡན་པའི་ཕྱིར། སད་པའི་གནས་སྐབས་སུ་མ་ཟད་
རྨི་ལམ་དུ་ཡང་འཆལ་བའི་ཚུལ་ཁྲིམས་ཀྱི་དྲི་མ་སྤངས་པ་སྟེ། དེས་ཅུང་ཟད་ཀྱང་གོས་
པ་མེད་དོ། །ཞེས་པའོ། །ཡང་ན་ས་གཉིས་པ་བ་དེ་ནི་ཆོས་ཅན། རྨི་ལམ་དུ་ཡང་
འཆལ་བའི་ཚུལ་ཁྲིམས་ཀྱི་དྲི་མ་སྤངས་ཏེ། ཚུལ་ཁྲིམས་ཕུན་སུམ་ཚོགས་པས་ཡོན་
ཏན་དག་པ་དང་ལྡན་པའི་ཕྱིར། ཞེས་པའོ། ། 1:|: 1:བྱ་
གཉིས་པ། དེ་ལ་བརྟེན་ནས་ཡོན་ཏན་ཡོངས་སུ་དག་པར་བསྟན་པ་ནི།
ལུས་ངག་ཡིད་ཀྱི་རྒྱུ་བ་དག་གྱུར་པས། །དམ་ པའི་ ལས་ ལམ་བཅུ་
ཆར་སོག་པར་བྱེད། །ཅེས་བྱུང་། དོན་ནི། ས་གཉིས་པ་བ་དེས་ཚུལ་ཁྲིམས་ཇི་
ལྟར་ཕུན་སུམ་ཚོགས་པས་ཡོན་ཏན་རྣམས་དག་པར་འགྱུར་ཞེ་ན། ལུས་དང་ངག་
དང་ཡིད་ཀྱི་རྒྱུ་བ་སྟེ་ཀུན་སྤྱོད་གསུམ་སད་པ་དང་རྨི་ལམ་གྱི་གནས་སྐབས་ཀུན་ཏུ་ལྟུང་
བ་ཕྲ་མོས་ཀྱང་དག་པར་གྱུར་པས་དམ་པའི་སྟེ། མཆོག་གི་ལས་ལམ་བཅུ་ཆར་མ་ཚང་
བ་མེད་པར་སོག་པར་བྱེད་དོ། །ཞེས་པའོ། །ཡང་ན་དེ་ཆོས་ཅན། ཚུལ་ཁྲིམས་ཕུན་
སུམ་ཚོགས་པས་ཡོན་ཏན་དག་པ་དང་ལྡན་ཏེ། ལུས་ངག་ཡིད་ཀྱི་རྒྱུ་བ་སྟེ་ཀུན་སྤྱོད་
གསུམ་དག་པར་གྱུར་པས་དམ་པའི་ལས་ལམ་བཅུ་ཆར་སོག་པར་བྱེད་པའི་ཕྱིར།།
ཞེས་པའོ། ། །
ན་ན་ན་ས་
གསུམ་པ། ས་དང་བོ་ལས་ཚུལ་ཁྲིམས་ལྷག་པར་བསྟན་པ་ནི། དགེ་བའི་
ལམ་འདི་ལྟ་ཞིག་ བཅུ་ ཆར་ ཡང་། །དེ་ ལ་ ཀླགས་ཏེ་ཤིན་ཏུ་དག་
པར་འགྱུར། །སྟོན་ ཀའི་ ཟླ་ ལྟར་རྟག་ཏུ་རྣམ་ དག་དེ། །ཞི་ འོད་
ཆགས་པར་དེ་དག་གིས་རྣམ་མཛེས། །ཞེས་བྱུང་། དོན་ནི། དགེ་བའི་ལས་



104 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལམ་བཅུ་ཆར་ས་དང་བོ་བས་ཀྱང་གསོག་པར་བྱེད་པ་མིན་ནམ་ཞེ་ན། ཡིན་མོད་དེ།
འོན་ཀྱང་ས་གཉིས་པ་བ་ཆོས་ཅན། ས་དང་བོ་ལས་ཚུལ་ཁྲིམས་ལྷག་པ་ཡིན་ཏེ།
དགེ་བའི་ལམ་འདི་ལྟ་ཞིག་བཅུ་ཆར་ཡང་ས་གཉིས་པ་བ་དེ་ལ་ས་དང་བོ་ལས་ཀླགས་
ཏེ་ཞེས་པ་འམ་ཤིན་ཏུ་ཕུལ་དུ་བྱུང་བ་དག་པར་འགྱུར་བའི་ཕྱིར། རྟག་ཏུ་ཚུལ་ཁྲིམས་
རྣམ་པར་དག་པའི་ས་གཉིས་པ་བ་དེ་ཆོས་ཅན། སྟོན་ཀའི་ཟླ་བ་ལྟར་གྱུར་པ་ཡིན་ཏེ།
སྟོན་ཀའི་ཟླ་བ་ལ་ཚ་གདུང་ཞི་བར་བྱེད་པ་དང་། དཀར་བའི་འོད་ཀྱིས་ལམ་མེར་
གནས་པའི་ཁྱད་ཆོས་གཉིས་ཡོད་པ་ལྟར། དབང་བོའི་སྒོ་བསྡམས་པས་ཞི་བ་དང་
ཚུལ་ཁྲིམས་རྣམ་པར་དག་པའི་སྟོབས་ཀྱིས་བདག་གཞན་ལས་ལམ་མེར་གསལ་བའི་
ལུས་ཅན་གྱི་འོད་ཆགས་པར་གྱུར་པ་དེ་དག་གིས་རྣམ་པར་མཛེས་པའི་ཕྱིར། ཞེས་
པའོ། །། །
བ་བ་བཞི་བ། ཚུལ་ཁྲིམས་ཡོངས་སུ་དག་པའི་རྒྱུ་གཞན་བསྟན་པ་ནི། གལ་ཏེ་
དེ་ནི་ཁྲིམས་དག་རང་བཞིན་ལྟ། །དེ་ཕྱིར་དེ་ནི་ཚུལ་ཁྲིམས་དག་མི་
འགྱུར། །དེ་ཕྱིར་དེ་ནི་རྟག་ཏུ་གསུམ་ཆར་ལའང༌། །གཉིས་བློའི་རྒྱུ་
བ་ཡང་དག་བྲལ་བར་འགྱུར། །ཞེས་བྱུང་། དོན་ནི། གལ་ཏེ་གང་ཟག་དེ་ནི་
སོ་ཐར་ལས་བརྩམས་ཏེ་ཚུལ་ཁྲིམས་ཆེས་ཡོངས་སུ་དག་པར་གྱུར་པ་ཡིན་ཡང་། དེ་ནི་
ཆོས་རྣམས་ལ་རང་བཞིན་གྱིས་གྲུབ་པར་ལྟ་བ་མི་སྤོང་ན་རྒྱུ་མཚན་དེ་ཉིད་ཀྱི་ཕྱིར་གང་
ཟག་དེ་ནི་ཚུལ་ཁྲིམས་དག་པར་མི་འགྱུར་རོ། །བདེན་གྲུབ་ཏུ་དམིགས་པའི་ལྟ་བ་མི་
སྤོང་ན་ཚུལ་ཁྲིམས་དག་པར་མི་འགྱུར་བ་དེ་ཉིད་ཀྱི་ཕྱིར། ས་གཉིས་པ་བ་དེ་ནི་དུས་
རྟག་ཏུ་ཚུལ་ཁྲིམས་ཀྱི་འཁོར་གསུམ་ཆར་ལའང་མཐའ་གཉིས་སུ་འཛིན་པའི་བློའི་རྒྱུ་བ་
ཡང་དག་པར་བྲལ་བར་འགྱུར་རོ། །ཞེས་པའོ། ། 1:|: 1:|:ཀ། མན་པ་
རྒྱ
།
༡༡ །



105
༄༅། །ས་གཉིས་པ་དྲི་མ་མེད་པ་བཤད་པ།
གཉིས་པ། ཚུལ་ཁྲིམས་ཀྱི་བསྔགས་པ་བསྟན་པ་ལ་ལྔ། སྦྱིན་འབྲས་བདེ་
འགྲོར་སྤྱོད་པ་ཚུལ་ཁྲིམས་ལ་རག་ལས་པ། སྦྱིན་འབྲས་ལ་སྐྱེ་བ་དུ་མར་སྤྱོད་པ་ཚུལ་
ཁྲིམས་ལ་རག་ལས་པ། ཚུལ་ཁྲིམས་དང་བྲལ་ན་ངན་འགྲོ་ལས་ཐར་བ་ཤིན་ཏུ་དཀའ་
བར་བསྟན་པ། སྦྱིན་པའི་གཏམ་གྱི་རྗེས་སུ་ཚུལ་ཁྲིམས་ཀྱི་གཏམ་མཛད་པའི་རྒྱུ་
མཚན། མངོན་མཐོ་དང་ངེས་ལེགས་གཉིས་ཀའི་རྒྱུར་ཚུལ་ཁྲིམས་བསྔགས་པའོ། །
དང་བོ་ནི། སྦྱིན་པའི་ ལོངས་སྤྱོད་དག་ནི་ འགྲོ་ ངན་ནའང་། །སྐྱེ་བོ་
ཚུལ་ཁྲིམས་རྐང་བ་ཉམས་ལས་འབྱུང་། །ཞེས་བྱུང་། དོན་ནི། ཤེས་བྱ་
ཆོས་ཅན། སྦྱིན་པ་བཏང་བའི་འབྲས་བུ་བདེ་འགྲོའི་རྟེན་ལ་ལོངས་སྤྱོད་པར་འདོད་པ་
དག་གིས་ངེས་པར་ཚུལ་ཁྲིམས་བསྲུང་དགོས་ཏེ། སྐྱེ་བོ་རྣམས་ཚུལ་ཁྲིམས་མ་བསྲུང་
བའམ་ཚུལ་ཁྲིམས་ཀྱི་རྐང་བ་ཉམས་པར་གྱུར་པ་ལས་སྦྱིན་པས་བསྐྱེད་པའི་འབྲས་བུ་
ལོངས་སྤྱོད་དག་ནི་ངན་སོང་གསུམ་སོགས་འགྲོ་བ་ངན་པར་གྱུར་པ་ནའང་རྟེན་དེ་ལ་
འབྱུང་བའི་ཕྱིར། ཞེས་པའོ། ། ་་་་ :
གཉིས་པ། སྦྱིན་འབྲས་ལ་སྐྱེ་བ་དུ་མར་སྤྱོད་པ་ཚུལ་ཁྲིམས་ལ་རག་ལས་པ་ནི།
སྐྱེད་བཅས་དངོས་འདུ་ཡོངས་ སུ་ ཟད་ པས་ ན། །ཕྱིན་ཆད་དེ་ ལ་
ལོངས་སྤྱོད་ འབྱུང་ མི་ འགྱུར། །ཞེས་བྱུང་། དོན་ནི། ཤེས་བྱ་ཆོས་ཅན།
སྦྱིན་པའི་འབྲས་བུ་ལ་བར་མ་ཆད་པར་ལོངས་སྤྱོད་པར་འདོད་པ་དག་གིས་དེ་ལྟར་
སྤྱོད་པ་ནི་ཚུལ་ཁྲིམས་ལ་རག་ལས་པ་ཡིན་ཏེ། ཚུལ་ཁྲིམས་དང་བྲལ་ན་སྦྱིན་འབྲས་
ངན་འགྲོའི་རྟེན་ལ་སྨིན་པ་དང་། རྟེན་དེ་ལ་སྔར་གྱི་འབྲས་བུ་ལ་ལོངས་སྤྱོད་པ་ཙམ་
དུ་ཟད་ཀྱི་སྐྱེད་དང་བཅས་པའི་དངོས་པོའི་འདུ་བ་ཡོངས་སུ་ཟད་པས་ན་སྔོན་གྱི་སྦྱིན་
པའི་འབྲས་བུ་མ་ལུས་པ་ལ་ལོངས་སྤྱད་པ་ཕྱིན་ཆད་ནས་གང་ཟག་དེ་ལ་འབྲས་བུ་



106 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལོངས་སྤྱོད་འབྱུང་བར་མི་འགྱུར་བའི་ཕྱིར། ཞེས་པའོ། ། །
གསུམ་པ། ཚུལ་ཁྲིམས་དང་བྲལ་ན་ངན་འགྲོ་ལས་ཐར་པ་ཤིན་ཏུ་དཀའ་བར་
བསྟན་པ་ནི། གང་ཚེ་རང་དབང་འཇུག་ཅིང་མཐུན་གནས་པ། །གལ་ཏེ་
འདི་བདག་འཛིན་པར་མི་བྱེད་ན། །གཡང་སར་ལྷུང་བས་གཞན་དབང་
འཇུག་འགྱུར་བ། །དེ་ལས་ཕྱི་ནས་གང་གིས་སློང་བར་འགྱུར། །ཞེས་བྱུང་།
དོན་ནི། ཤེས་བྱ་ཆོས་ཅན། ཚུལ་ཁྲིམས་ཉམས་ན་ངན་སོང་ལས་ཐར་དཀའ་སྟེ།
གང་གི་ཚེ་གཞན་ལ་རག་མ་ལས་པར་རང་གི་འདོད་པས་རང་དབང་དུ་འཇུག་ཅིང་།
མཐུན་པའི་ཡུལ་ལྷ་མིའི་འགྲོ་བར་གནས་པ་ན་གལ་ཏེ་གང་ཟག་འདི་དག་གིས་བདག་
ཉིད་ངན་འགྲོར་ལྟུང་བ་ལས་འཛིན་པར་བྱེད་པའི་ཐབས་ལ་རྩོན་པར་མི་བྱེད་ན་ངན་
འགྲོའི་གཡང་སར་ལྟུང་བས་རང་ལ་དབང་མེད་པར་གཞན་དབང་གིས་ངན་སོང་དུ་
འཇུག་པར་འགྱུར་བ་དེ་ལས་ཕྱི་ནས་ཏེ་ད་གཟོད་གང་གིས་སློང་བར་འགྱུར་བ་སྟེ་ཐར་
པར་བྱེད་པ་མེད་དོ། །ཞེས་པའོ། །
བཞི་བ། སྦྱིན་པའི་གཏམ་གྱི་རྗེས་སུ་ཚུལ་ཁྲིམས་ཀྱི་གཏམ་མཛད་པའི་རྒྱུ་
མཚན་ནི། དེ་ ཕྱིར་ རྒྱལ་ བས་ སྦྱིན་ པའི་ གཏམ་ མཛད་ ནས། །ཚུལ་
ཁྲིམས་རྗེས་ འགྲོའི་ གཏམ་ ཉིད་ མཛད་ པ་ ཡིན། ། ཡོན་ ཏན་ ཚུལ་
ཁྲིམས་ཞིང་དུ་རྣམ་ འཕེལ་ ན། །འབྲས་བུ་ ཉེར་ སྤྱོད་ ཆད་ པ་ མེད་
པར་འགྱུར། །ཞེས་བྱུང་། དོན་ནི། ཚུལ་ཁྲིམས་འཆལ་བ་ཉེས་པ་དུ་མའི་འབྱུང་
གནས་སུ་གྱུར་པ་དེ་ཉིད་ཀྱི་ཕྱིར། སྡིག་པ་མཐའ་དག་ཕམ་པར་མཛད་པའི་རྒྱལ་བས་
སྦྱིན་པའི་གཏམ་མཛད་ནས་དེའི་མཇུག་ཐོགས་སུ་ཚུལ་ཁྲིམས་རྗེས་འགྲོའི་སྟེ། ཚུལ་
ཁྲིམས་སྦྱིན་པའི་རྗེས་སུ་བསྒྲུབ་པར་བྱ་ཞེས་པའི་གཏམ་ཉིད་མཛད་པ་ཡིན་ནོ། །དེའི་



107
༄༅༅། །ས་གཉིས་པ་དྲི་མ་མེད་པ་བཤད་པ། |
རྒྱུ་མཚན་ནི། སྦྱིན་སོགས་ཀྱི་ཡོན་ཏན་ཚུལ་ཁྲིམས་ཀྱི་ཞིང་དུ་རྣམ་པར་འཕེལ་ན་སྦྱིན་
པའི་འབྲས་བུ་ལ་ཉེར་སྤྱོད་དེ་ཉེ་བར་ལོངས་སུ་སྤྱོད་པ་ཆད་པ་མེད་པར་འབྱུང་བར་
འགྱུར་བ་ཡིན་པའི་ཕྱིར། ཞེས་པའོ། ། |:
1:|:ཀྱི ལྔ་བ། མངོན་མཐོ་དང་ངེས་ལེགས་གཉིས་ཀའི་རྒྱུར་ཚུལ་ཁྲིམས་བསྔགས་པ་
ནི། སོ་སོ་སྐྱེ་བོ་རྣམས་དང་གསུང་སྐྱེས་དང་། །རང་བྱང་ཆུབ་ལ་
བདག་ཉིད་ངེས་རྣམས་དང་། །རྒྱལ་སྲས་རྣམས་ཀྱི་ངེས་པར་ལེགས་
པ་དང༌། །མངོན་མཐོའི་རྒྱུ་ནི་ཚུལ་ཁྲིམས་ ལས་གཞན་མེད། །ཅེས་
བྱུང་། དོན་ནི། སོ་སོ་སྐྱེ་བོ་རྣམས་དང་ཐུབ་དབང་གི་གསུང་ལས་སྐྱེས་པའི་ཉན་
ཐོས་དང་རང་བྱང་ཆུབ་ལ་བདག་ཉིད་ངེས་པ་རང་སངས་རྒྱས་རྣམས་དང་རྒྱལ་སྲས་
བྱང་སེམས་རྣམས་ཀྱི་ངེས་པར་ལེགས་པ་དང་མངོན་མཐོའི་རྒྱུ་ནི་ཚུལ་ཁྲིམས་ལས་
གཞན་མེད་དོ། །ཞེས་པའོ། །དེའི་དོན་ནི་ཚུལ་ཁྲིམས་ཁོ་ན་རྒྱུ་ཡིན་ཞེས་རྒྱུ་གཞན་
གཅོད་པ་མིན་ཏེ། ཚུལ་ཁྲིམས་མིན་པའི་རྒྱུ་གཞན་དུ་མ་ཡོད་པའི་ཕྱིར་རོ། །དེས་ན་
མངོན་མཐོ་ཁྱད་པར་ཅན་དང་ངེས་ལེགས་འགྲུབ་པ་ལ་ཚུལ་ཁྲིམས་དང་ངེས་པར་
འབྲེལ་བ་དགོས་ཀྱི་དེ་དོར་ན་གཏན་མི་འགྲུབ་པའི་དོན་ནོ་གསུངས་པ་ལྟར་རོ། །ཡང་
ན་ཤེས་བྱ་ཆོས་ཅན། ལམ་མ་ཞུགས་སོ་སོ་སྐྱེ་བོ་རྣམས་ཀྱི་མངོན་མཐོ་དང་ཐུབ་
དབང་གསུང་སྐྱེས་ཉན་ཐོས་དང་། རང་བྱང་ཆུབ་ལ་བདག་ཉིད་ངེས་པ་རང་རྒྱལ་
རྣམས་དང་། རྒྱལ་སྲས་བྱང་སེམས་རྣམས་ཀྱི་ངེས་པར་ལེགས་པའི་རྒྱུ་ནི་ཚུལ་ཁྲིམས་
དང་འབྲེལ་བ་ལས་གཞན་མེད་དེ། ཚུལ་ཁྲིམས་དེ་སྦྱིན་པའི་འབྲས་བུ་བདེ་འགྲོའི་
རྟེན་ལ་བར་མ་ཆད་པར་སྤྱོད་པ་དང་། ངེས་ལེགས་འཐོབ་པའི་རྒྱུར་མེད་དུ་མི་རུང་བ་
ཡིན་པའི་ཕྱིར་ཞེས་ཀྱང་འགྲེལ་ལོ། ། ན་མོ་ ༧ དབང་ ་རྒྱ་གར་བ་ད་དགར་



108
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཟླ་གསུམ་པ། ཚུལ་ཁྲིམས་ཀྱི་མི་མཐུན་ཕྱོགས་དང་མ་འདྲེས་པའི་དཔེ་བསྟན་པ་
ནི། ཇི་ལྟར་རྒྱ་མཚོ་རོ་དང་ལྷན་ཅིག་དང་། །བཀྲ་ཤིས་སྣ་ནག་མ་
དང་ལྷན་ཅིག་བཞིན། །དེ་ལྟར་ཚུལ་ཁྲིམས་དབང་བྱས་བདག་ཉིད་
ཆེ། །དེ་འཆལ་བ་དང་ལྷན་ཅིག་གནས་མི་འདོད། །ཅེས་བྱུང་། དོན་ནི།
ཇི་ལྟར་ཏེ་དཔེར་ན་རྒྱ་མཚོ་ཆེན་པོ་ནི་ཀླུ་གཙང་སྦྲ་ཅན་རྣམས་གནས་པའི་མཐུས་རོ་
དང་ལྷན་ཅིག་ཏུ་མི་འགྲོགས་པ་དང་། བཀྲ་ཤིས་པ་ནི་སྣ་ནག་མ་སྟེ་བཀྲ་མི་ཤིས་པ་
དང་ལྷན་ཅིག་ཏུ་མི་གནས་པ་དེ་ལྟར་ཏེ་དེ་བཞིན་དུ་ཚུལ་ཁྲིམས་ཡོངས་སུ་དག་པའི་
དབང་དུ་བྱས་པའི་བདག་ཉིད་ཆེ་སྟེ། བདག་ཉིད་ཆེན་པོ་ས་གཉིས་པ་བ་དེ་ནི་ཚུལ་
ཁྲིམས་འཆལ་བ་དང་ལྷན་ཅིག་གནས་པར་མི་འདོད་དོ། །ཞེས་པའོ། །
| བཞི་བ། ཚུལ་ཁྲིམས་ཀྱི་ཕར་ཕྱིན་ཀྱི་དབྱེ་བ་བསྟན་པ་ནི། གང་གིས་གང་
ཞིག་ གང་ ལ་ སྤྱོད་ བྱེད་ པ། ། གསུམ་ དུ་ དམིགས་ པ་ ཡོད་ ན་ ཚུལ་
ཁྲིམས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བཤད། །གསུམ་ལ་
ཆགས་པས་སྟོང་དེ་འཇིག་རྟེན་འདས། །ཞེས་བྱུང་། དོན་ནི། ཤེས་བྱ་
ཆོས་ཅན། ཚུལ་ཁྲིམས་ཀྱི་ཕར་ཕྱིན་ལ་དབྱེ་ན་གཉིས་ཡོད་དེ། གང་ཟག་གང་གིས་
སྤོང་བ་དང་སྤང་བྱ་གང་ཞིག་སྤངས་པ་དང་། སེམས་ཅན་གང་ལ་སྤོང་བར་བྱེད་པའི་
འཁོར་གསུམ་དུ་བདེན་པར་དམིགས་པ་ཡི་ས་བོན་འགོག་མི་ནུས་པར་ཡོད་ན་ཚུལ་
ཁྲིམས་དེ་ནི་འཇིག་རྟེན་པ་ཡི་ཕ་རོལ་ཏུ་ཕྱིན་པའམ་བྱང་སེམས་སོ་སྐྱེའི་ཕར་ཕྱིན་ཅེས་
བཤད་པ་གཅིག་དང་། སྔར་བཤད་པའི་འཁོར་གསུམ་པོ་དག་ལ་བདེན་པར་དམིགས་
པའི་ཆགས་པས་སྟོང་བ་སྟེ་བདེན་མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པའི་ཚུལ་ཁྲིམས་ཀྱི་ཕར་ཕྱིན་དེ་ལ་འཇིག་རྟེན་ལས་འདས་པའི་ཕར་ཕྱིན་དུ་བཞག་པ་



དམ༄༅། །ས་གཉིས་པ་དྲི་མ་མེད་པ་བཤད་པ། | །ས་ 1 09
གཅིག་དང་གཉིས་སུ་ཡོད་པའི་ཕྱིར། ཞེས་པའོ། ། he 52:1:49 རང་
ལྔ་བ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི། རྒྱལ་སྲས་ཟླ་
བ་ལས་བྱུང་སྲིད་མིན་སྲིད་པ་ཡི། །དཔལ་གྱུར་དྲི་མ་དང་བྲལ་དྲི་
མ་མེད་འདི་ཡང་། །སྟོན་ཀའི་དུས་ཀྱི་ཟླ་བའི་འོད་ནི་ཇི་བཞིན་དུ། །
འགྲོ་བའི་ཡིད་ཀྱི་གདུང་བ་སེལ་བར་བྱེད་པ་ཡིན། །ཞེས་བྱུང་། དོན་
ནི། ས་གཉིས་པ་དྲི་མ་མེད་པ་འདི་ཡང་ཆོས་ཅན། སྟོན་ཀའི་དུས་ཀྱི་ཟླ་བའི་འོད་
ཟེར་ནི་ཇི་ལྟ་བ་བཞིན་དུ་ས་གཉིས་པའི་རྒྱལ་སྲས་ཀྱི་ཟླ་བ་ལས་བྱུང་ཞིང་། འཆལ་
ཁྲིམས་ཀྱི་དྲི་མ་དང་བྲལ་བའི་ཚུལ་ ཁྲིམས་ཀྱི་འོད་དང་ལྡན་པས་ཚུལ་འཆལ་གྱིས་
བསྐྱེད་པའི་འགྲོ་བའི་ཡིད་ཀྱི་གདུང་བ་སེལ་བར་བྱེད་པ་ཡིན་པའི་ཕྱིར། ས་གཉིས་པ་
བ་ཆོས་ཅན། སྲིད་པ་འཁོར་བ་བ་མིན་ཡང་སྲིད་པ་ཡི་དཔལ་དུ་གྱུར་པ་ཡིན་ཏེ། ཡོན་
ཏན་ཕུན་སུམ་ཚོགས་པ་ཐམས་ཅད་བྱང་སེམས་དེའི་རྗེས་སུ་འགྲོ་བ་དང་། སེམས་
ཅན་གྱི་དོན་དུ་སྨོན་ལམ་གྱི་དབང་གིས་གླིང་བཞི་ལ་དབང་བའི་འཁོར་སྒྱུར་གྱི་སྐྱེ་བ་
འཛིན་པའི་རྒྱུ་ཕུལ་དུ་བྱུང་བ་ཐོབ་པའི་ཕྱིར། ཞེས་པའོ། །ཡིད་ ཀྱི ་རང་བྱ:
བ་འདི་དག་གི་སྐབས་སུ་མཐའ་ཅུང་ཟད་དཔྱད་པ་ལ། ཁ་ཅིག ཚུལ་ཁྲིམས་ཀྱི་
འཁོར་གསུམ་རང་བཞིན་གྱིས་གྲུབ་པར་ལྟ་བའི་གང་ཟག་ཡིན་ན། ཚུལ་ཁྲིམས་རྣམ་
དག་དང་མི་ལྡན་པས་ཁྱབ་ཟེར་བ་མི་འཐད་པར་ཐལ། བྱེ་བྲག་སྨྲ་བར་གྱུར་པའི་ཚུལ་
ཁྲིམས་དང་འཚོ་བ་དང་ཆོ་ག་གསུམ་དག་པའི་དགེ་སློང་རྣམ་དག་ཡོད་པའི་ཕྱིར།
བྱས་པ་ལ་ཁོ་ན་རེ། ཚུལ་ཁྲིམས་དང་ཆོ་ག་དང་འཚོ་བ་དང་ལྟ་བ་བཞི་དག་པའི་
སེམས་ཙམ་པ་མན་ཆད་ཀྱི་དགེ་སློང་མེད་པར་ཐལ། ལྟ་བ་དག་པའི་སེམས་ཙམ་པ་
མན་ཆད་ཀྱི་དགེ་སློང་མེད་པའི་ཕྱིར། དེར་ཐལ། ཐུན་མོང་མ་ཡིན་པའི་ལྟ་བ་དག་



110
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་སེམས་ཙམ་པ་མན་ཆད་ཀྱི་དགེ་སློང་མེད་པའི་ཕྱིར་ན་མ་ཁྱབ། འདོད་མི་ནུས་ཏེ།
སེམས་ཙམ་པ་མན་ཆད་ཀྱི་ལྟ་བ་དག་པའི་དེ་ཡོད་པའི་ཕྱིར་ཏེ། ལྟ་ངན་རེ་གཉིས་པོ་
གང་རུང་དང་མི་ལྡན་པའི་དེ་ཡོད་པའི་ཕྱིར། ཁ་ཅིག ཚུལ་ཁྲིམས་ཀྱི་འཁོར་གསུམ་
རང་བཞིན་གྱིས་གྲུབ་པར་ལྟ་བའི་གང་ཟག་ཡིན་ན། བྱང་སེམས་ཀྱི་ཚུལ་ཁྲིམས་
འཆལ་བས་ཁྱབ་ཟེར་ན། དེ་མི་འཐད་པར་ཐལ། འཇུག་སྡོམ་རྒྱུད་ལྡན་གྱི་སེམས་
ཙམ་པ་ཡོད་པའི་ཕྱིར། ཡང་ཁ་ཅིག བྱང་སེམས་ཀྱི་སྡོམ་པའི་ཚུལ་ཁྲིམས་འཆལ་ན།
བྱང་སེམས་ཀྱི་ཚུལ་ཁྲིམས་འཆལ་བས་ཁྱབ་ཟེར་བ་མི་འཐད་པར་ཐལ། འཇུག་སྡོམ་
ཉམས་ལ་སྨོན་སེམས་མ་ཉམས་པའི་བྱང་སེམས་ཡོད་པའི་ཕྱིར། ཁ་ཅིག གཞན་
གནོད་གཞི་བཅས་སྤོང་བའི་སེམས་པ་དེ་བྱང་སེམས་ཀྱི་ཚུལ་ཁྲིམས་ཀྱི་མཚན་ཉིད་
ཟེར་བ་མི་འཐད་དེ། ཉན་རང་གི་རྒྱུད་ཀྱི་གཞན་གནོད་གཞི་བཅས་སྤོང་བའི་སེམས་
པ་ཡོད་པའི་ཕྱིར། ཁ་ཅིག དེ་བྱང་སེམས་ཀྱི་ཚུལ་ཁྲིམས་གཞིར་བཞག་ཟེར་བ་ཡང་
མི་འཐད་པར་ཐལ། བྱང་སེམས་ཀྱི་རྒྱུད་ཀྱི་དགེ་བ་ཆོས་སྡུད་ཀྱི་ཚུལ་ཁྲིམས་བྱང་
སེམས་ཀྱི་ཚུལ་ཁྲིམས་ཡིན་ཡང་གཞན་གནོད་གཞི་བཅས་སྤོང་བའི་སེམས་པ་མ་ཡིན་
པའི་ཕྱིར། དེས་ན་སྤྱོད་འཇུག་ལས། སྤོང་བའི་སེམས་པར་བཤད་པ་ནི་སྡོམ་པའི་
ཚུལ་ཁྲིམས་གཙོ་ཆེ་བའི་དབང་དུ་བྱས་པར་ལམ་རིམ་དང་ཚུལ་ཁྲིམས་ལེའུའི་རྣམ་
བཤད་སོགས་ལས་གསུངས་པའི་ཕྱིར། ཁ་ཅིག བྱང་སེམས་ཀྱི་ཚུལ་ཁྲིམས་དེ་ལུས་
ངག་གི་སྤོང་བདུན་ཙམ་ལ་འཇོག་ཟེར་ན། དེ་མི་འཐད་པར་ཐལ། དེ་ལ་ཡིད་ཀྱི་སྡོམ་
པ་ཡོད་པའི་ཕྱིར་ཏེ། བྱང་སེམས་ལ་ལུས་ངག་ཡིད་གསུམ་གྱི་སྡོམ་པ་ཡོད་ལ། ཉན་
ཐོས་ལ་དེ་མེད་པའི་ཁྱད་པར་འཐད་པའི་ཕྱིར། ཐེག་བསྡུས་ལས། བྱང་ཆུབ་སེམས་
དཔའ་རྣམས་ཀྱི་ཚུལ་ཁྲིམས་ནི་ལུས་དང་ངག་དང་ཡིད་ཀྱིའོ། །ཉན་ཐོས་རྣམས་ཀྱི་ནི་



11
༄༅། །ས་གཉིས་པ་དྲི་མ་མེད་པ་བཤད་པ།
ལུས་དང་ངག་གིའོ། །དེ་ཉིད་ཀྱི་ཕྱིར་བྱང་ཆུབ་སེམས་དཔའ་རྣམས་སེམས་ཀྱི་ཡང་
ལྟུང་བར་འགྱུར་གྱི། ཉན་ཐོས་རྣམས་ཀྱི་ནི་མ་ཡིན་ནོ། །ཞེས་གསུངས་པའི་ཕྱིར།
ཡང་ཁ་ཅིག དེ་ཚུལ་ཕུན་ཚོགས་སོགས་ཀྱིས་ཚུལ་ཁྲིམས་ཕུན་སུམ་ཚོགས་པ་དང་།
ཡོན་ཏན་དག་པ་སོ་སོར་མི་འཆད་པ་མི་འཐད་པར་ཐལ། ཚུལ་ཁྲིམས་རབ་ཡིན་པས་
ཕུན་ཚོགས་དང་། རྒྱུ་དེས་སྒོ་གསུམ་གྱི་སྤྱོད་པ་དག་ཅིང་ཞི་བ་དུལ་བ་ལྟ་བུའི་ཡོན་
ཏན་དག་པ་སོ་སོར་བཤད་དགོས་པའི་ཕྱིར།
་
ད་ རང་ལུགས་ནི། བྱང་སེམས་ཀྱི་ཚུལ་ཁྲིམས་ལ་སྡོམ་པས་མ་ཁྱབ་པར་མ་ཟད།
བྱང་སེམས་ཀྱི་ཚུལ་ཁྲིམས་དང་ཕར་ཕྱིན་གཉིས་ཡིན་མིན་ལ་མུ་བཞི་ཡོད་དེ། དེ་ལྟར་
ཡོད་པར་ཐོགས་མེད་ཀྱིས་གསུངས་པའི་ཕྱིར། བྱང་སེམས་ཀྱི་སྡོམ་པའི་ཚུལ་ཁྲིམས་
ལ་ལུས་ངག་གི་ལས་གཙོ་ཆེ་ཡང་ས་བཅུ་བའི་མདོར་མི་དགེ་བཅུ་སྤོང་བཤད་པའི་རྒྱུ་
མཚན་ཡོད་དེ། བྱང་སེམས་ལ་སེམས་ཙམ་གྱིས་ཀྱང་རྩ་ལྟུང་འབྱུང་བ་ཡོད་པས་དེ་
འགོག་པའི་དབང་དུ་བྱས་པའི་ཕྱིར།
གལ་ཏེ་དེ་ནི་ཁྲིམས་དག་རང་བཞིན་ལྟ། །ཞེས་པའི་དོན་ཡོད་དེ། བདེན་
གྲུབ་ཏུ་བཟུང་ན་གང་ཟག་དེས་འཇིག་རྟེན་ལས་འདས་པའི་ཚུལ་ཁྲིམས་དག་པར་མི་
འགྱུར་ཞིང་། ཁྱབ་མཐའ་བཟུང་བ་མིན་ཡང་བདེན་པར་འཛིན་ན་གང་ཟག་དེ་ཚུལ་
ཁྲིམས་ངན་པའམ་འཚལ་བར་བྱེད་པས་ན་བདེན་གྲུབ་ཏུ་ལྟ་བ་ལ་གནས་མི་རིགས་
ཞེས་པའི་དོན་ཡིན་པའི་ཕྱིར། ། ་་་་་་་ ༡:༡:༡པའི་ཆོ་ག་ ་ ། 1:|:ཀ་
ཀྱི་རྩོད་སྤོང་ལ་ཁོ་ན་རེ། བྱང་ཆུབ་གཞུང་ལམ་ལས། བྱང་སེམས་ལ་ལུས་ངག་གི་
བདུན་གནང་བའི་སྐབས་ཡོད་ཀྱང་ཡིད་ཀྱི་གསུམ་མ་གནང་བར་གསུངས་པ་མི་འཐད་
པར་ཐལ། ཐེག་བསྡུས་ལས། ལས་ལམ་བཅུ་ག་གནང་བར་བཤད་པའི་ཕྱིར་ན་མ་



112
ཁྱབ་སྟེ། དེ་དག་གི་གཟུགས་བརྙན་ཙམ་གནང་བ་ལ་དགོངས་པའི་ཕྱིར། རྟག་ཏུ་
ཚངས་པར་སྤྱོད་ཉིད་དང་། །ཞེས་གསུངས་པས་ས་དང་བོ་བ་ལ་ཚུལ་འཆལ་མེད་ཀྱང་
བཅས་འགལ་གྱི་ལྟུང་བ་ཡོད་མེད་དཔྱད་དགོས་ཏེ། སྒོ་གསུམ་གྱི་ཀུན་སྤྱོད་དག་པ།
ས་གཉིས་པ་ནས་ཐོབ་པར་གསུངས་པ་དང་། དབང་བོའི་སྒོ་བསྡམས་པའི་ཞི་བ་
སོགས་ས་དང་བོ་ལས་ལྷག་པར་གསུངས་པའི་ཕྱིར། བྱང་འཕགས་ཀྱི་རྒྱུད་ལ་མི་དགེ་
བའི་ལས་ཡོད་མེད། ལུས་ངག་གི་ལས་བདུན་གནང་ཡུལ་སོགས་བྱང་ཆུབ་གཞུང་
ལམ་དང་བསྡུར་ནས་དཔྱད་པར་བྱའོ། ། དབུ་མ་ལ་འཇུག་པ་ལས་དོན་དམ་པའི་
སེམས་བསྐྱེད་པ་གཉིས་པའི་རྣམ་པར་བཤད་པའོ།། ༈ །། 1
1 1
::
1:
1:
དང་
ས་གསུམ་པ་འོད་བྱེད་པ་བཤད་པ།
གསུམ་པ། ས་གསུམ་པ་འོད་བྱེད་པ་བཤད་པ་ལ་བཞི། ཁྱད་གཞི་སའི་ངེས་
ཚིག ཁྱད་ཆོས་སའི་ཡོན་ཏན། ཕར་ཕྱིན་དང་བོ་གསུམ་གྱི་ཁྱད་ཆོས། སའི་ཡོན་
ཏན་བརྗོད་པའི་སྒོ་ནས་མཇུག་བསྡུ་བའོ། །དང་བོ་ནི། ཤེས་བྱའི་བུད་ཤིང་མ་
ལུས་སྲེག་པའི་མེའི། །འོད་འབྱུང་ཕྱིར་ན་ ས་ནི་གསུམ་པ་འདི། །
འོད་བྱེད་ པ་ སྟེ་ བདེ་ གཤེགས་ སྲས་ པོ་ ལ། །དེ་ཚེ་ ཉི་ ལྟར་ ཟངས་
འདྲའི་སྣང་བ་འབྱུང་། །ཞེས་བྱུང་། དོན་ནི། ཤེས་བྱ་ཆོས་ཅན། བྱང་སེམས་
ཀྱི་ས་ནི་གསུམ་པ་འདི་ལ་འོད་བྱེད་པ་ཞེས་བྱ་སྟེ། ས་གསུམ་པ་ཐོབ་པ་དེའི་ཚེ་གཉིས་



113
༄༅། །ས་གསུམ་པ་འོད་བྱེད་པ་བཤད་པ།
སྣང་གི་ཤེས་བྱའི་བུད་ཤིང་མ་ལུས་པ་སྲེག་པའི་ཡེ་ཤེས་ཀྱི་མེའི་འོད་འབྱུང་བའི་ཕྱིར་ན་
སྟེ་རྒྱུ་མཚན་དེས་སོ། །བདེ་བར་གཤེགས་པའི་སྲས་པོ་དེ་ལ། ས་གསུམ་པ་འོད་བྱེད་
པ་ཐོབ་པ་དེ་ཉིད་ཀྱི་ཚེ་ཉི་མ་འཆར་ཀའི་དུས་ཀྱི་སྣང་བ་ལྟར་ཟངས་འོད་དང་མཚུངས་
པ་སྟེ་དེ་འདྲའི་སྣང་བ་འབྱུང་བ་བཞིན་ས་འདིའི་རྗེས་ཐོབ་ཏུ་འོད་དམར་སེར་གྱིས་
ཀུན་ཏུ་ཁྱབ་པའི་སྣང་བ་འབྱུང་ངོ་། །ཞེས་དང་། ཡང་ན་ས་གསུམ་པ་ཐོབ་པའི་བདེ་
བར་གཤེགས་པའི་སྲས་པོ་ལ་ཆོས་ཅན། རྗེས་ཐོབ་ཏུ་ཡེ་ཤེས་ཀྱི་སྣང་བ་ཁྱད་པར་ཅན་
འབྱུང་སྟེ། ཉི་མ་འཆར་ཀའི་དུས་སུ་ཟངས་འོད་འདྲ་བའི་སྣང་བ་འབྱུང་བ་ལྟར་བྱང་
སེམས་འདི་ལ་རྗེས་ཐོབ་ཀྱི་གནས་སྐབས་སུ་འོད་དམར་བོའམ་དམར་སེར་གྱིས་ཀུན་
ཏུ་ཁྱབ་པ་ལྟ་བུའི་ཡེ་ཤེས་ཀྱི་སྣང་བ་འབྱུང་བའི་ཕྱིར། ཞེས་པའོ། །
ང་གཉིས་པ། ཁྱད་ཆོས་སའི་ཡོན་ཏན་བཤད་པ་ལ་བཞི། ས་འདིར་བཟོད་པ་
ལྷག་པར་བསྟན་པ། བཟོད་པ་གཞན་ཇི་ལྟར་བསྟེན་པའི་ཚུལ། བཟོད་པའི་ཕར་
ཕྱིན་ཀྱི་དབྱེ་བ། ས་འདིར་འབྱུང་བའི་དག་པའི་ཡོན་ཏན་གཞན་བསྟན་པའོ། །དང་
བོ་ནི། གལ་ཏེ་གནས་མིན་འཁྲུགས་པ་འགའ་ཡིས་དེའི། །ལུས་ལས་
ཤ་ནི་རུས་བཅས་ཡུན་རིང་དུ། །སྲང་ རེ་ རེ་ ནས་ བཅད་པར་གྱུར་
ཀྱང་དེའི། །བཟོད་པ་གཅོད་པར་བྱེད་ལ་ལྷག་པར་སྐྱེ། །བདག་མེད་
མཐོང་བའི་བྱང་ཆུབ་སེམས་དཔའ་ལ། །གང་ཞིག་གང་གིས་གང་ཚེ་
ཇི་ལྟར་གཅོད། །གང་ཕྱིར་ཆོས་ཀུན་དེ་ཡིས་གཟུགས་བརྙན་ལྟར། །
མཐོང་བ་དེས་ཀྱང་དེ་ཡིས་ བཟོད་པར་ འགྱུར། །ཞེས་བྱུང་། དོན་ནི།
ཤེས་བྱ་ཆོས་ཅན། ས་གསུམ་པ་འདིར་ཕར་ཕྱིན་ལྷག་མ་བརྒྱད་ཀྱི་ནང་ནས་བཟོད་
པའི་ཕར་ཕྱིན་ལྷག་པ་ཡིན་ཏེ། གལ་ཏེ་ཁོང་ཁྲོ་བའི་གནས་མིན་ཡང་རྒྱུད་འཁྲུགས་པ་



114
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འགའ་ཡིས་བྱང་སེམས་དེའི་ལུས་ལས་ཤ་ནི་རྐྱང་བ་ཙམ་མིན་པར་རུས་པ་དང་བཅས་
པ་དུས་ཡུན་རིང་བོའི་བར་དུ་ཤིན་ཏུ་ཆེ་བ་མི་གཅོད་པར་སྲང་རེ་དང་སྲང་རེ་བྱས་ནས་
བཅད་པར་གྱུར་ཀྱང་། རྣམ་པ་དེའི་སྒོ་ནས་གཅོད་པར་བྱེད་པའི་གང་ཟག་ལ་སྙིང་
བརྩེ་བའི་དབང་གིས་བཟོད་པ་ཆེན་པོ་ཆེས་ལྷག་པར་སྐྱེ་བར་འགྱུར་རོ། །གང་གི་ཕྱིར་
བདག་མེད་མངོན་སུམ་དུ་མཐོང་བའི་བྱང་ཆུབ་སེམས་དཔའ་ཡི་ལུས་ལ་ཡུལ་གང་ཞིག་
གཅད་པར་བྱ་བ་དང་། བྱེད་པ་བོ་གང་གིས་གཅོད་པ་དང་། དུས་གང་གི་ཚེ་ཚུལ་ཇི་
ལྟར་གཅོད་པའི་འཁོར་གསུམ་གྱི་ཆོས་ཀུན་ས་གསུམ་པ་བ་དེ་ཡིས་གཟུགས་བརྙན་
ལྟར་མངོན་སུམ་དུ་མཐོང་བ་དེས་ཀྱང་བྱང་སེམས་དེ་ཡིས་བཟོད་པར་འགྱུར་བ་ཡིན་
པའི་ཕྱིར། ཞེས་པའོ། ། །
1:|ཀ གཉིས་པ། བཟོད་པ་གཞན་ཇི་ལྟར་བསྟེན་པའི་ཚུལ་ལ་གཉིས། ཁོང་ཁྲོ་བྱ་
བར་མི་རིགས་པ། བཟོད་པ་བསྟེན་པར་རིགས་པའོ། །དང་བོ་ལ་བཞི། དགོས་པ་
མེད་ཅིང་ཉེས་དམིགས་ཆེ་བས་ཁོང་ཁྲོ་བར་མི་རིགས་པ། ཕྱིས་ཀྱི་སྡུག་བསྔལ་མི་
འདོད་པ་དང་གནོད་ལན་བྱེད་པ་འགལ་བར་བསྟན་པ། སྔར་ཡུན་རིང་བསགས་པའི་
དགེ་བ་འཇོམས་པས་ཁོང་ཁྲོ་བར་མི་རིགས་པ། མི་བཟོད་པའི་སྐྱོན་མང་བོ་བསམ་
ནས་ཁོང་ཁྲོ་དགག་པའོ། །དང་བོ་ནི། གནོད་པ་བྱས་པས་གལ་ཏེ་དེར་
བཀོན་ན། །དེ་ལ་བཀོན་པས་བྱས་ཟིན་ལྡོག་གམ་ཅི། །དེ་ཕྱིར་དེའི་
བཀོན་ ངེས་ པར་ འདིར་ དོན་མེད། །འཇིག་ རྟེན་ ཕ་ རོལ་ ཡང་ ནི་
འགལ་བར་འགྱུར། །ཞེས་བྱུང་། དོན་ནི། གལ་ཏེ་གནོད་པ་བྱས་པས་དེར་ཏེ་
གནོད་བྱེད་ལ་བཀོན་པ་སྟེ་ཁྲོ་བར་བྱས་ན། གནོད་བྱེད་དེ་ལ་བཀོན་པ་སྟེ་ཁྲོས་པས་
བྱས་ཟིན་ཀྱི་གནོད་པ་ལྡོག་གམ་ཅི་སྟེ་མི་ལྡོག་གོ །རྒྱུ་མཚན་དེ་ཉིད་ཀྱི་ཕྱིར་དེའི་



115
༄༅། །ས་གསུམ་པ་འོད་བྱེད་པ་བཤད་པ། །
བཀོན་པ་སྟེ་ཁྲོ་བ་ནི་ངེས་པར་དུ་ཚེ་འདིར་དོན་མེད་པར་མ་ཟད་འཇིག་རྟེན་ཕ་རོལ་ཀྱི་
དོན་དང་ཡང་ནི་འགལ་བར་འགྱུར་བའི་ཕྱིར་ཏེ། ཁོང་ཁྲོས་ཤི་བའི་འོག་ཏུ་རྣམ་སྨིན་
ཡིད་དུ་མི་འོང་བ་འཕེན་པའི་ཕྱིར་རོ། །ཞེས་པའོ། །་་་ཨ །
དང་དེས། གཉིས་པ། ཕྱིས་ཀྱི་སྡུག་བསྔལ་མི་འདོད་པ་དང་གནོད་ལན་བྱེད་པ་འགལ་
བར་བསྟན་པ་ནི། སྔོན་བྱས་པ་ཡི་མི་དགེའི་ལས་ཀྱི་འབྲས་བུ་གང་། །
ཟད་ པར་ བྱེད་ པར་ བརྗོད་ པར་ འདོད་ པ་དེ་ ཉིད་ ཀོ །གཞན་ ལ་
གནོད་པ་དང་ནི་ཁྲོ་བས་སྡུག་བསྔལ་ཕྱིར། །ས་བོན་ཉིད་དུ་ཇི་ལྟ་
བུར་ན་འཁྲིད་པར་བྱེད། །ཅེས་བྱུང་། དོན་ནི། ད་ལྟ་རང་ལ་དགྲས་གནོད་པ་
བྱས་པའི་སྡུག་བསྔལ་འབྱུང་བ་ནི་ཚེ་སྔོན་མར་བྱས་པ་ཡི་སྲོག་གཅོད་ལ་སོགས་པའི་མི་
དགེའི་ལས་ཀྱི་འབྲས་བུ་གང་ཡིན་པ་དེ་ད་ལྟ་སྨིན་པས་ལས་ཀྱི་རྒྱུ་མཐུན་གྱི་འབྲས་བུའི་
ལྷག་མ་ཟད་པར་བྱེད་པར་བརྗོད་པར་འདོད་པ་དེ་ཉིད་ཀོ་སྟེ་དེ་ཉིད་ཡིན་ནོ་སྙམ་དུ་
དགའ་བར་རིགས་ཀྱི་དེའི་ལན་དུ་གཞན་ལ་ གནོད་པ་བྱེད་པ་དང་ནི་དེ་ལ་རྒྱུད་
འཁྲུགས་པའི་ཁྲོ་བས་སྡུག་བསྔལ་འདིར་མྱོང་བ་ལས་ལྷག་པའི་ཕྱིར་ཏེ། སླར་སྡུག་
བསྔལ་གྱི་ས་བོན་ཏེ་རྒྱུ་ཁོང་ཁྲོ་ལ་སོགས་པ་ཉིད་དུ་ཇི་ལྟ་བུར་ན་འཁྲིད་པར་བྱེད་རིགས་
ཏེ་མི་རིགས་སོ། །ཞེས་པའོ། ། ག་ད་བ་ས་ ཀྱི ་
གསུམ་པ། སྔར་ཡུན་རིང་བསགས་པའི་དགེ་བ་འཇོམས་པས་ཁོང་ཁྲོ་བར་མི་
རིགས་པ་ནི། གང་ཕྱིར་རྒྱལ་སྲས་རྣམས་ལ་ཁྲོས་པ་ཡིས། །སྦྱིན་དང་
ཁྲིམས་བྱུང་དགེ་བ་བསྐལ་ བ་ བརྒྱར། །བསགས་པ་ སྐད་ ཅིག་ གིས་
འཇོམས་དེ་ཡི་ཕྱིར། །མི་བཟོད་ལས་གཞན་སྡིག་པ་ཡོད་མ་ཡིན། །
ཞེས་བྱུང་། དོན་ནི། གང་གི་ཕྱིར་བྱང་སེམས་བདག་ཉིད་ཆེན་པོ་དེས་རྒྱལ་སྲས་བྱང་



116
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཆུབ་སེམས་དཔའ་རྣམས་ལ་ ཁྲོས་པ་ཡིས་སྦྱིན་པ་དང་ཚུལ་ ཁྲིམས་ལས་བྱུང་བའི་
བསོད་ནམས་ཀྱི་ཚོགས་ཀྱི་དགེ་བ་བསྐལ་བ་བརྒྱར་བསགས་པ་སྐད་ཅིག་གིས་འཇོམས་
པ་དེ་ཡི་ཕྱིར་ན། མི་བཟོད་པ་སྟེ་ཁོང་ཁྲོ་ལས་གཞན་པའི་དགེ་རྩ་འཇོམས་པའི་སྡིག་པ་
སྟོབས་ཆེ་བ་ཡོད་པ་མ་ཡིན་ནོ། །ཞེས་པའོ། ། ད པོ་་་་་1:|: :
བ། འདིའི་སྐབས་སུ་མཐའ་དཔྱད་པ་ལ་གསུམ། དང་བོ་ལ་ཁ་ཅིག་ན་རེ། འདིའི་
དངོས་བསྟན་གྱི་ཁྲོ་ཡུལ་ལ་བྱང་སེམས་གཅིག་དགོས་ཟེར་བ་དང་། ཁ་ཅིག་མི་དགོས་
ཟེར་བ་གཉིས་ལས་ཕྱི་མ་འདི་མི་འཐད་པར་ཐལ། འདིའི་དངོས་བསྟན་གྱི་ཁྲོ་ཡུལ་
དང་ཁྲོ་བ་བོའི་རྟེན་གྱི་གང་ཟག་གཉིས་ཀ་ལ་བྱང་སེམས་ཞིག་དགོས་པའི་ཕྱིར། རྣམ་
བཤད་ལས། འགྲེལ་བར་ཡུལ་རྟེན་གཉིས་ཀ་བྱང་སེམས་ཀྱི་དབང་དུ་བྱས་པར་
གསུངས་པ་ནི། ཞེས་གསུངས་པའི་ཕྱིར། ཁ་ཅིག་ན་རེ། བྱང་སེམས་ཀྱིས་སེམས་
ཅན་ཕལ་བ་ལ་ཁྲོས་ན་བསྐལ་བ་སྟོང་ཕྲག་དང་བསྐལ་བ་བརྒྱའི་དགེ་རྩ་འཇོམས་པ་དེ་
རིམ་བཞིན་སྤྱོད་འཇུག་དང་། འཇུག་པའི་ལུང་དོན་ཡིན་ཟེར་ན། དེ་མི་འཐད་པར་
ཐལ། བྱང་སེམས་ཀྱིས་སེམས་ཅན་ཕལ་བ་ལ་ཁྲོས་ན། དགེ་རྩ་མི་འཇོམས་པར་མ་
ཟད་ངན་སེམས་ཀྱི་གྲངས་ལྟར་བསྐལ་བར་གཞི་ནས་གོ་ཆ་བགོ་མི་དགོས་པར་རྣམ་
བཤད་ལས་གསུངས་པའི་ཕྱིར། ཁོ་ན་རེ། འོ་ན་བྱང་སེམས་ཀྱིས་སེམས་ཅན་ཕལ་བ་
ལ་ཁྲོས་ན་དགེ་རྩ་མི་འཇོམས་པས་ཁྱབ་པར་ཐལ། གོང་གི་དམ་བཅའ་འཐད་པའི་
ཕྱིར་ན་མ་ཁྱབ་སྟེ། དེ་ནི་རབ་བྱུང་མ་ཡིན་པའི་སེམས་ཅན་ཕལ་བ་ལ་དགོངས་པའི་
ཕྱིར། ཡང་ཁ་ཅིག་བྱང་སེམས་ཀྱིས་བྱང་སེམས་མ་ཡིན་པའི་སེམས་ཅན་ཕལ་བ་ལ་
གཤེ་བ་དང་བརྡེག་པ་དང་འཕྲོག་པ་སོགས་བྱས་པས་དགེ་རྩ་འཇོམས་པ་མེད་ཟེར་བ་
མི་འཐད་པར་ཐལ། འཇུག་སྡོམ་དང་ལྡན་པའི་བྱང་སེམས་ཀྱིས་ཉོན་མོངས་དྲག་པོའི་



117
1:|: ༄༅། །ས་གསུམ་པ་འོད་བྱེད་པ་བཤད་པ།
སྒོ་ནས་དགེ་སློང་ཕམ་པ་བྱུང་བ་ཞིག་གི་གོས་འཕྲོག་པ་སོགས་བྱས་ན་བྱང་སེམས་དེ་ལ་
རྩ་ལྟུང་འབྱུང་ཞིང་དེས་དགེ་རྩ་འཇོམས་པར་གསུངས་པའི་ཕྱིར། རྣམ་བཤད་ལས།
ནམ་སྙིང་གི་མདོར་རྩ་ལྟུང་རྣམས་ཀྱིས་སྔོན་བསྐྱེད་པའི་དགེ་རྩ་འཇོམས་པ་དང་།
ཞེས་གསུངས་པའི་ཕྱིར། ཁ་ཅིག ཐེག་ཆེན་སེམས་བསྐྱེད་ཀྱིས་ཟིན་པའི་དགེ་རྩ་ཁོང་
ཁྲོས་འཇོམས་མི་ནུས་ཏེ། བསླབ་བཏུས་སུ་དྲངས་པའི་མདོ་ལས། ཇི་ལྟར་རྒྱ་མཚོ་ཆེ་
ནང་ཆུ་ཐིགས་ལྟུང་
། །རྒྱ་མཚོ་མ་སྐམ་བར་དུ་དེ་མི་འཛད། །དེ་བཞིན་བྱང་ཆུབ་རྒྱུར་
བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་འཛད། །ཅེས་གསུངས་པའི་
ཕྱིར་ཟེར་ན། ཐེག་ཆེན་སེམས་བསྐྱེད་ཀྱིས་ཟིན་པའི་དགེ་རྩ་ཁོང་ཁྲོས་འཇོམས་པ་
ཡོད་པར་ཐལ། བྱང་སེམས་རྒྱུད་ཀྱི་བསོད་ནམས་ཀྱི་ཚོགས་ཀྱིས་བསྡུས་པའི་དགེ་རྩ་
ཁོང་ཁྲོས་འཇོམས་ནུས་པའི་ཕྱིར། དེས་ན་རྫོགས་བྱང་དུ་བསྔོས་པའི་དགེ་རྩའི་
འབྲས་བུ་ལ་ཅི་ཙམ་ལོངས་སྤྱད་ཀྱང་ཟད་པར་མི་ནུས་པ་མདོའི་དོན་ཡིན་པའི་ཕྱིར།
སྐབས་འདིར་དྲངས་པའི་སྡོང་བོ་བཀོད་པའི་མདོའི་དོན་ཡང་ལས་ཉོན་གྱིས་སེམས་
བསྐྱེད་ཀྱི་ས་བོན་ཟད་པར་བྱེད་མི་ནུས་ཀྱང་ཐེག་ཆེན་སེམས་བསྐྱེད་ལ་བརྟེན་ནས་
ལས་ཉོན་གྱི་ས་བོན་ཟད་པར་བྱེད་ནུས་པ་དེ་ཡིན་པའི་ཕྱིར། ཁ་ཅིག་ན་རེ། དགེ་རྩ་
དེས་འབྲས་བུ་མྱུར་ཏུ་བསྐྱེད་པ་ཐག་བསྲིངས་པ་ཙམ་དགེ་རྩ་འཇོམས་པའི་དོན་ཡིན་
ཀྱི་ད་གདོད་རྐྱེན་དང་འཕྲད་ཀྱང་རང་གི་འབྲས་བུ་མི་འབྱིན་པ་མ་ཡིན་ཏེ། ཁོང་ཁྲོས་
དགེ་རྩའི་ས་བོན་འཇོམས་མི་ནུས་པའི་ཕྱིར་གསུངས། འོ་ན་ལས་དེའི་ས་བོན་ཡོད་
ཕྱིན་ད་གདོད་རྐྱེན་དང་འཕྲད་ན་འབྲས་བུ་འབྱིན་པས་ཁྱབ་པར་ཐལ། འདོད་པའི་
ཕྱིར། འདོད་ན། སོ་སོ་སྐྱེ་བོའི་གཉེན་པོ་སྟོབས་བཞིས་སྡིག་པ་ཡོངས་སུ་དག་པ་དེས་
ཀྱང་ད་གཟོད་རྐྱེན་དང་འཕྲད་ན་འབྲས་བུ་འབྱིན་པར་ཐལ། དེས་སྡིག་པའི་ས་བོན་



118
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མ་སྤངས་པའི་ཕྱིར། འདོད་མི་ནུས་ཏེ། ས་བོན་རུལ་བ་བཞིན་སྟོབས་བཞིས་ཉམས་
སྨད་པར་བྱས་པའི་སྡིག་པའི་ས་བོན་རྐྱེན་དང་འཕྲད་ཀྱང་རྣམ་སྨིན་གྱི་འབྲས་བུ་
འབྱིན་མི་ནུས་པའི་ཕྱིར། གཞན་ཡང་། བྱང་སེམས་སྦྱོར་ལམ་བཟོད་པ་བ་ལས་
དབང་གིས་ངན་སོང་དུ་སྐྱེ་སྲིད་པ་དང་བྱང་སེམས་སྦྱོར་ལམ་རྩེ་མོ་བ་ལ་ལོག་ལྟས་དགེ་
རྩ་གཅོད་པ་སྲིད་པར་ཐལ། དེ་གཉིས་ཀྱིས་ངན་སོང་དུ་སྐྱེ་བ་འཕེན་བྱེད་ཀྱི་ལས་ཀྱི་ས་
བོན་དང་ལོག་ལྟའི་ས་བོན་མ་སྤངས་པའི་ཕྱིར། གཞན་ཡང་། ལས་དགེ་སྡིག་གང་ཆེ་
བ་དེས་ཆུང་བ་དེ་བཅོམ་པར་ཐལ་བ་དང་། གང་ཟག་དེའི་རྒྱུད་ཀྱི་ལས་ཆེ་ཆུང་དུ་མའི་
རྣམ་སྨིན་དང་རྫོགས་འབྲས་སོ་སོར་མི་འབྱུང་བར་ཐལ་བ་དང༌། ཞིང་གཅིག་ལ་གྲོ་
ནས་སྲན་གསུམ་མང་ཉུང་བྱས་ནས་བཏབ་པའི་ཚེ་ཉུང་བ་རྣམས་ཀྱིས་འབྲས་བུ་མི་
འབྱིན་པར་ཐལ་ལོ། ། ༡ :༠ བར་ ་ ་ :: 1:|: |་བ་
རང་གི་ལུགས་ནི། སྐབས་འདིར་བཤད་པའི་ཁོང་ཁྲོའི་བཅོམ་བྱའི་དགེ་རྩ་
ཡིན་ན། བསོད་ནམས་ཀྱི་ཚོགས་ཀྱིས་བསྡུས་པས་ཁྱབ། འདིའི་བཅོམ་བྱའི་དགེ་རྩ་
ལ་སྒོམ་བྱུང་མེད་དེ། སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར། །ཞེས་གསུངས་
པའི་ཕྱིར། ཁྱབ་སྟེ་དེར་སྒོམ་བྱུང་མ་སྨོས་པའི་རྒྱུ་མཚན་ཡོད་པའི་ཕྱིར། བྱང་སེམས་
སྟོབས་ཆེ་བས་ཆུང་བ་ལ་ཁྲོས་ན། ཁྲོ་སེམས་གཅིག་གིས་བསྐལ་བ་བརྒྱར་བསགས་པའི་
དགེ་རྩ་འཇོམས་པ་ནི། རྩ་བར། སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར། །
བསགས་པ་སྐད་ཅིག་གིས་འཇོམས་དེ་ཡིས་ཕྱིར། །ཞེས་པ་རྩ་འགྲེལ་གྱི་དོན་དང་།
བྱང་སེམས་སྟོབས་ཆུང་བས་ཆེ་བ་ལ་ཁྲོས་ན། དགེ་རྩ་འཇོམས་ཚུལ་ཡོད་དེ། ལུང་
བསྟན་མ་ཐོབ་པའི་བྱང་སེམས་ཀྱིས་ལུང་བསྟན་ཐོབ་པའི་བྱང་སེམས་ལ་ཁྲོ་སེམས་
གཅིག་བསྐྱེད་ན་དམྱལ་བར་བསྐལ་བ་གཅིག་གནས་པ་དང་། བསྐལ་བ་གཅིག་གི་



1I9
1:|: ༄༅། །ས་གསུམ་པ་འོད་བྱེད་པ་བཤད་པ།
བསོད་ནམས་ཀྱི་ཚོགས་འཇོམས་པས་བསྐལ་བ་གཅིག་ལ་གཞི་ནས་ལམ་ལ་སློབ་
དགོས་པའི་ཕྱིར། མདོ་སྡུད་པ་ལས། ལུང་བསྟན་མ་ཐོབ་བྱང་ཆུབ་སེམས་དཔའ་གང་
ཞིག་གིས། །ལུང་བསྟན་ཐོབ་ལ་སེམས་ཁྲོས་རྩོད་པ་རྩོམ་བྱེད་ན། ། ཐ་བ་སྐྱོན་ལྡན་
སེམས་ཀྱི་སྐད་ཅིག་ཇི་སྙེད་པ། །དེ་སྙེད་བསྐལ་བར་གཞི་ནས་གོ་ཆ་བགོ་དགོས་སོ། །
ཞེས་གསུངས་པའི་ཕྱིར། གོ་ཆ་བགོས་པའི་དོན་ཡོད་དེ། བྱང་སེམས་ཚོགས་ལམ་
ཆེན་པོ་ནས་སྦྱོར་ལམ་ལ་མྱུར་ཏུ་འཕོ་ཐུབ་པ་ཞིག་གིས་ལུང་བསྟན་ཐོབ་པའི་བྱང་
སེམས་ལ་ཁྲོས་ན་ཁྲོ་སེམས་ཀྱི་གྲངས་ཀྱིས་བསྐལ་བར་སྦྱོར་ལམ་དུ་འཕོ་མི་ཐུབ་པར་
ལམ་ལ་གཞི་ནས་སློབ་པ་ལྟ་བུ་ཡིན་པའི་ཕྱིར། འདི་ནི་བཅོམ་པ་ཆེན་པོ་ཞིག་ལ་
འཇོག་སྟེ། བྱང་སེམས་མི་དགེ་བ་གཞན་གྱིས་དམྱལ་བར་སྐྱེ་མི་ཐུབ་ལ། གལ་ཏེ་སྐྱེས་
ཀྱང་མྱུར་ཏུ་ཐར་པ་གང་ཞིག འདི་ངན་སེམས་ཀྱི་གྲངས་ཀྱིས་དམྱལ་བར་གནས་པ་
དང་དེ་སྙེད་ཀྱི་བསྐལ་བར་ལམ་ལ་གཞི་ནས་སློབ་དགོས་པའི་ཕྱིར། ལུང་བསྟན་མ་
ཐོབ་པའི་བྱང་སེམས་ཆུང་དུས་ལུང་བསྟན་མ་ཐོབ་པའི་བྱང་སེམས་ཆེན་པོ་ལ་ཁྲོས་ན་
དམྱལ་བར་གནས་ཚུལ་འདྲ་ཡང་། ལམ་ལ་གཞི་ནས་སློབ་མི་དགོས་པ་སྡུད་པར་ལུང་
བསྟན་ཐོབ་པ་དམིགས་ཀྱིས་བཀར་བས་འགྲུབ་བོ། །བྱང་སེམས་མཉམ་པས་མཉམ་
པ་ལ་ཁྲོས་ན་དགེ་རྩ་འཇོམས་ཚུལ་ཡོད་དེ། བསྐལ་བ་དུ་མའི་དགེ་རྩ་འཇོམས་ཤིང་
ངན་སེམས་ལན་གཅིག་སྐྱེས་ན་དམྱལ་བར་བསྐལ་བ་གཅིག་གནས་པ་ལྟ་བུའི་ངན་
སེམས་ཀྱི་གྲངས་ལྟར་བསྐལ་བ་དེ་སྙེད་དུ་དམྱལ་བར་གནས་དགོས་པའི་ཕྱིར་ཏེ།
སྤྱོད་འཇུག་ལས། གང་ཕྱིར་དེ་འདྲའི་རྒྱལ་སྲས་སྦྱིན་བདག་ལ། །གལ་ཏེ་ངན་སེམས་
སྐྱེད་པར་བྱེད་ན་དེ། །ངན་སེམས་བསྐྱེད་པའི་གྲངས་བཞིན་བསྐལ་བར་ནི། །དམྱལ་
བར་གནས་པར་འགྱུར་ཞེས་ཐུབ་པས་གསུངས། །ཞེས་གསུངས་པའི་ཕྱིར། བྱང་



120
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སེམས་མ་ཡིན་པས་བྱང་སེམས་ལ་ཁྲོས་ན་བསྐལ་བ་སྟོང་དུ་བསགས་པའི་དགེ་རྩ་
འཇོམས་པ་ཡིན་ཏེ། སྤྱོད་འཇུག་ལས། བསྐལ་བ་སྟོང་དུ་བསགས་པ་ཡི། །སྦྱིན་དང་
བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་
གཅིག་གིས་འཇོམས་པར་བྱེད། ། ཅེས་ གསུངས་ པའི་ ཕྱིར། ཁོང་ཁྲོས་དགེ་རྩ་
འཇོམས་པའི་དོན་ཡོད་དེ། ཁོང་ཁྲོས་རང་གི་བཅོམ་བྱའི་དགེ་རྩའི་འབྲས་བུ་འབྱིན་
པའི་ནུས་པ་ལ་གནོད་པ་བྱས་པ་དེ་དེ་ཡིན་པར་རྣམ་བཤད་ལས་གསུངས་པའི་ཕྱིར།
དེ་ལ་དབྱེ་ན། མདོ་ལས། ཉེ་བར་འཁོར་དེས་དགེ་བའི་རྩ་བ་ཆེན་པོ་འདི་དག་
བསྲབས་པ་དང་། ཡོངས་སུ་བྱང་བ་དང་། ཡོངས་སུ་ཟད་པར་འགྱུར་རོ། །ཞེས་
གསུངས་པ་ལྟར་བཅོམ་པ་རབ་འབྲིང་ཐ་གསུམ་ཡོད་དེ། འབྲས་བུ་མ་བཅོམ་པར་
ཡུན་རིང་བོར་འབྱུང་འགྱུར་ཐུང་དུར་བྱས་པ་དང་། ཆེན་པོ་འབྱུང་འགྱུར་ཆུང་ངུར་
བྱས་པ་ནི་བསྲབས་པ་ནི་ཞེས་པའི་སྐབས་ནས་བསྟན་པའི་བཅོམ་པ་ཆུང་ངུ་དང་།
རྣམ་སྨིན་གྱི་འབྲས་བུ་ཆུང་ངུ་ལས་མ་ལྷག་པ་ནི་ཡོངས་སུ་བྱང་བ་དང་ཞེས་པའི་སྐབས་
ནས་བསྟན་པའི་བཅོམ་པ་འབྲིང་དང་། རྣམ་སྨིན་གྱི་འབྲས་བུ་མ་ལུས་པར་ཟད་པར་
བྱས་པ་ནི་ཡོངས་སུ་ཟད་པར་འགྱུར་རོ་ཞེས་པའི་སྐབས་ནས་བསྟན་པའི་བཅོམ་པ་
ཆེན་པོ་དང་གསུམ་ཡོད་པའི་ཕྱིར་ཏེ། རྣམ་བཤད་ལས་སོ། །བྱང་སེམས་མ་ཡིན་པས་
བྱང་སེམས་ལ་ཁྲོས་ན་དགེ་རྩ་འཇོམས་པར་ཐམས་ཅད་ཡོད་སྨྲའི་མདོ་བསླབ་བཏུས་
སུ་དྲངས་པ་ལས་གསུངས་པས་བདག་ལེགས་སུ་འདོད་པ་རྣམས་ཀྱིས་ཁོང་ཁྲོ་བ་ལ་
འཛེམས་པར་བྱའོ། །སྐབས་འདིར་བཅོམ་ཚུལ་ལ་གཉིས་ཡོད་དེ། ལམ་གསར་སྐྱེས་
མྱུར་བའི་ནུས་པ་བཅོམ་པ་དང་། བདེ་འགྲོའི་རྣམ་སྨིན་གྱི་འབྲས་བུ་ལ་གནོད་པ་བྱས་
པ་གཉིས་ཡོད་པའི་ཕྱིར། དང་བོ་ལ་གསུམ་ཡོད་དེ། ཆེ་བ་ལམ་ལ་གཞི་ནས་གོ་བགོ་



121
༄༅། །ས་གསུམ་པ་འོད་བྱེད་པ་བཤད་པ།
དགོས་པ་དང་། འབྲིང་བསྐལ་བར་གོ་བགོ་དགོས་པ་དང་། ཐ་མ་ཚེ་དེ་འམ་སྐྱེ་བ་
འགའ་ཞིག་ལ་ལམ་དེ་སྐྱེ་མི་རུང་བར་བྱས་པ་དང་གསུམ་ཡོད་པའི་ཕྱིར། དགེ་རྩ་
བཅོམ་ཚུལ་གཞན་ཡང་ཡོད་དེ། རྣམ་སྨིན་གྱི་འབྲས་བུ་བཅོམ་ཡང་བྱེད་པ་རྒྱུ་མཐུན་
མ་བཅོམ་པས་དགེ་རྩ་དེ་སྐྱེ་སླ་བ་གཅིག་དང་དེ་ལས་བཟློག་པ་གཅིག་དང་། ལམ་ལྟ་
བུའི་དགེ་རྩ་དེ་མ་ཉམས་ཀྱང་བུལ་དུ་བྱས་པ་གསུམ་ཡོད་པའི་ཕྱིར། དང་བོ་ནི། བྱང་
སེམས་ཀྱིས་བྱང་སེམས་དམན་པ་ལ་སྨད་པ་ལྟ་བུ། གཉིས་པ་ནི། བྱང་སེམས་ལ་སོ་
ཐར་གྱི་ཕམ་པ་བྱུང་བ་ལྟ་བུ། གསུམ་པ་ནི། བྱང་སེམས་ལ་ཆོས་སྤོང་ཕལ་བ་བྱུང་བ་
ལྟ་བུ་ཡིན་པའི་ཕྱིར། དེ་ལྟར་དགེ་མི་དགེའི་ལས་བཅོམ་ཚུལ་ཤེས་པར་བྱས་ནས་
བཤགས་བསྡམས་དང་། བྱང་ཆུབ་ཀྱི་སེམས་དང་སྟོང་ཉིད་བསྒོམ་པ་སོགས་བྱས་ན་
སྡིག་པ་ཤིན་ཏུ་འདག་སླ་སྟེ། སྤྱོད་འཇུག་ལས། དེས་ནི་དུས་མཐའི་མེ་བཞིན་སྡིག་
ཆེན་རྣམས། །སྐད་ཅིག་གཅིག་གིས་ངེས་པར་སྲེག་པར་བྱེད། །ཅེས་པ་ལྟ་བུའི་ལུང་
རིགས་དུ་མས་འགྲུབ་པའི་ཕྱིར་རོ། ། ཚི ག་ འབའ་པོ་བ 1:12: གནས ༢༡ ཕྱི་
2 1:| རྩོད་སྤོང་ལ། ཁོ་ན་རེ། ལུང་བསྟན་མ་ཐོབ་པའི་བྱང་སེམས་ཆུང་དུས་དེ་ཐོབ་
པའི་སྟོབས་ཆེ་བ་ལ་ཁྲོས་པ་དང་། མཉམ་པས་མཉམ་པ་ལ་ཁྲོས་པ་གཉིས་ལ་ཉེས་
དམིགས་ཆེ་ཆུང་མེད་པར་ཐལ། དེ་གཉིས་ཀའི་མཚན་གཞིར་ངན་སེམས་ཀྱི་གྲངས་
ལྟར་བསྐལ་བའི་བར་དུ་དམྱལ་བར་གནས་པ་དང་། གོ་བགོ་མི་དགོས་པ་རེ་བཞག་
པའི་ཕྱིར་ན་མ་ཁྱབ་སྟེ། དེ་ལ་བསྐལ་བ་དུ་མའི་དགེ་རྩ་འཇོམས་མི་འཇོམས་ཀྱི་ཁྱད་
པར་དང་། གང་དུ་སྐྱེ་སའི་དམྱལ་བ་ཡང་མི་གཅིག་ལ། གཅིག་ཀྱང་ལུས་ཆེ་ཆུང་
སོགས་ཀྱིས་སྡུག་བསྔལ་ཆེ་ཆུང་མི་འདྲ་བ་མྱོང་ཚུལ་རེ་ཡོད་པའི་ཕྱིར། ཁོ་ན་རེ། རབ་
ཞི་རྣམ་ངེས་ཀྱི་མདོ་དང་དད་པའི་སྟོབས་བསྐྱེད་པའི་མདོ་སོགས་ལས། བྱང་སེམས་



122
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཁོང་ཁྲོ་མ་གཏོགས་ལས་གཞན་གྱིས་ངན་འགྲོར་མི་སྐྱེ་བར་གསུངས་པ་མི་འཐད་པར་
ཐལ། ནམ་སྙིང་གི་མདོ་ལས། རྩ་ལྟུང་གིས་ངན་སོང་དུ་སྐྱེས་པ་ཡོད་པར་གསུངས་
པའི་ཕྱིར་ན་མ་ཁྱབ་སྟེ། མདོ་སྔ་མ་གཉིས་ལས་གསུངས་པ་སྤྱིར་བཏང་དང་། མདོ་
འདི་ལས་གསུངས་པ་ནི་དམིགས་བསལ་གྱི་དབང་དུ་བྱས་ནས་གསུངས་པའི་ཕྱིར།
ཁོ་ན་རེ། བྱང་སེམས་དམན་པས་བྱང་སེམས་མཐོ་བ་ལ་ཁྲོས་ན་ཁྲོ་སེམས་ཀྱི་གྲངས་
ལྟར་དམྱལ་བར་བསྐལ་བར་གནས་པ་ལས་ཆེ་བ་མེད་པར་ཐལ། སྤྱོད་འཇུག་གིས་དེ་
ལས་མ་གསུངས་པའི་ཕྱིར་ན་མ་ཁྱབ། འདོད་མི་ནུས་ཏེ། རྒྱལ་བོ་དཔའ་བའི་བྱིན་
གྱིས་མེ་ཏོག་ཟླ་མཛེས་བཀྲོངས་པའི་རྣམ་སྨིན་ལྟ་བུ་ཡིན་པའི་ཕྱིར། མདོ་ལས།
བསྐལ་བ་བྱེ་བ་སྟོང་རྣམས་དང་། །བརྒྱ་དང་ཁྲག་ཁྲིག་རྣམས་སུ་ཡང་། །མནར་མེད་
པར་ནི་སྡུག་བསྔལ་རྙེད། །ཅེས་གསུངས་པའི་ཕྱིར། བྱ་བ། བ་ཏུ་
བཞི་བ། མི་བཟོད་པའི་སྐྱོན་མང་བོ་བསམ་ནས་ཁོང་ཁྲོ་དགག་པ་ནི། མི་
སྡུག་གཟུགས་སུ་བྱེད་ཅིང་དམ་པ་མིན་པར་བཀྲི། །ཚུལ་དང་ཚུལ་
མིན་ཤེས་ པའི་ རྣམ་ དཔྱོད་ འཕྲོག་བྱེད་ ཅིང་། །མི་ བཟོད་ པ་ ཡིས་
མྱུར་ཏུ་ངན་འགྲོར་སྐྱུར་བར་བྱེད། །ཅེས་བྱུང་། དོན་ནི། ཁོང་ཁྲོ་རྒྱུད་ལ་
སྐྱེས་པའི་སྟོབས་ཀྱིས་བཞིན་མི་སྡུག་པའི་གཟུགས་སུ་བྱེད་ཅིང་དམ་པ་མིན་པར་བཀྲི་
བ་སྟེ་འཁྲིད་པ་དང་། བྱ་བའི་ཚུལ་དང་ཚུལ་མ་ཡིན་པ་ཤེས་པའི་རྣམ་དཔྱོད་འཕྲོག་
པར་བྱེད་ཅིང་དེ་ལ་རྨོངས་པ་དང་། སྐྱེ་བ་རྗེས་མ་རྣམས་སུ་མི་བཟོད་པ་ཡིས་ངན་
འགྲོར་མྱུར་ཏུ་སྐྱུར་བར་བྱེད་པ་སྟེ་ལྟུང་བར་བྱེད་པ་སོགས་ཉེས་དམིགས་བསམ་ནས་
ཁོང་ཁྲོ་དགག་པ་ལ་བརྩོན་པར་བྱ། ཞེས་པའོ། ། དུས་ད་ལག་ཉལ་ཁང་ལྟ་བུ་དང་།
གཉིས་པ། བཟོད་པ་བསྟེན་པར་རིགས་པ་ལ་གཉིས། བཟོད་པའི་ཡོན་ཏན་



123
: | ༄༅། །ས་གསུམ་པ་འོད་བྱེད་པ་བཤད་པ།
མང་བོ་བསམ་པ་དང་། དོན་བསྡུས་ཏེ་བཟོད་པ་བསྟེན་པར་གདམས་པའོ། །དང་བོ་
ནི། བཟོད་པས་བཤད་ཟིན་དང་འགལ་ཡོན་ཏན་རྣམས་བྱེད་དོ། །
བཟོད་པས་མཛེས་ཤིང་སྐྱེ་བོ་དམ་པ་ལ། །ཕངས་དང་ལུགས་དང་
ལུགས་མིན་ཤེས་པ་ལ། །མཁས་པར་འགྱུར་ཞིང་དེ་ཡི་འོག་ཏུ་ནི། །
ལྷ་མིའི་སྐྱེ་དང་སྡིག་པ་ཟད་པར་འགྱུར། །ཞེས་བྱུང་། དོན་ནི། གལ་ཏེ་
མི་བཟོད་པའི་སྐྱོན་དེ་ལྟར་ཡིན་ན་བཟོད་པའི་ཡོན་ཏན་ཇི་ལྟ་བུ་ཞེ་ན། བཟོད་པ་
བསྒོམས་པས་ནི་སྔར་བཤད་ཟིན་པའི་ཁོང་ཁྲོའི་སྐྱོན་དང་འགལ་བའི་ཡོན་ཏན་རྣམས་
བྱེད་དོ། །དེ་ཡང་བཟོད་པ་བསྒོམས་པས་གཟུགས་མཛེས་ཤིང་སྐྱེ་བོ་དམ་པ་རྣམས་ཀྱི་
ཡིད་ལ་ཕངས་ཤིང་གཅེས་པ་དང་། ལུགས་དང་ལུགས་མིན་ཏེ་རིགས་པ་དང་མི་
རིགས་པའི་རྣམ་དབྱེ་ཤེས་པ་ལ་མཁས་པར་འགྱུར་ཞིང་། ཤི་བ་དེ་ཡི་འོག་ཏུ་ནི་ལྷ་
མིའི་སྐྱེ་བ་ལེན་པ་དང་། ཁོང་ཁྲོ་སོགས་ཀྱི་སྟོབས་ལས་བྱུང་བའི་སྡིག་པ་ཟད་པར་
འགྱུར་རོ། །ཞེས་པའོ། ། :: :|1:| :
་
1:| གཉིས་པ། དོན་བསྡུས་ཏེ་བཟོད་པ་བསྟེན་པར་གདམས་པ་ནི། སོ་སོ་སྐྱེ་
བོ་དང་ནི་རྒྱལ་སྲས་ཀྱིས། །ཁྲོ་དང་བཟོད་པའི་སྐྱོན་ཡོན་རིག་བྱས་
ཏེ། །མི་བཟོད་སྤངས་ནས་འཕགས་པའི་སྐྱེ་བོ་ཡིས། །བསྔགས་པའི་
བཟོད་པ་རྟག་ཏུ་མྱུར་བསྟེན་བྱ། །ཞེས་བྱུང་། དོན་ནི། སྔར་བཤད་པ་དེ་
ལྟར་སོ་སོ་སྐྱེ་བོ་དང་། རྒྱལ་སྲས་རྣམས་ཀྱིས་ཁྲོ་བའི་སྐྱོན་དང་བཟོད་པའི་ཡོན་ཏན་
རིག་པར་བྱས་ཏེ། མི་བཟོད་པ་སྤངས་ནས་འཕགས་པའི་སྐྱེ་བོ་ཡིས་བསྔགས་པའི་
བཟོད་པ་དུས་རྟག་ཏུ་མྱུར་ཏུ་བསྟེན་པར་བྱའོ། །ཞེས་པའོ། །
གསུམ་པ། བཟོད་པའི་ཕར་ཕྱིན་ཀྱི་དབྱེ་བ་འཆད་པར། རྫོགས་སངས་



124
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྒྱས་ཀྱི་བྱང་ཆུབ་ཕྱིར་བསྔོས་ཀྱང་། །གསུམ་དམིགས་ཡོད་ན་དེ་ནི་
འཇིག་རྟེན་པའོ། །དམིགས་པ་མེད་ན་དེ་ཉིད་སངས་རྒྱས་ཀྱིས། །
འཇིག་རྟེན་འདས་པའི་ཕ་རོལ་ཕྱིན་ཅེས་བསྟན། །ཅེས་བྱུང་། དོན་ནི།
རྫོགས་པའི་སངས་རྒྱས་ཀྱི་བྱང་ཆུབ་ཀྱི་ཕྱིར་བསྔོས་སུ་ཟིན་ཀྱང་བཟོད་པའི་འཁོར་
གསུམ་བདེན་པར་དམིགས་པས་བཅིངས་པ་ཡོད་ན་བཟོད་པའི་ཕར་ཕྱིན་དེ་ནི་འཇིག་
རྟེན་པ་ཡི་ཕ་རོལ་ཏུ་ཕྱིན་པའོ། །འཁོར་གསུམ་པོ་དེ་བདེན་གྲུབ་ཏུ་དམིགས་པ་མེད་
ན་བཟོད་པའི་ཕར་ཕྱིན་དེ་ཉིད་ནི་སངས་རྒྱས་ཀྱིས་འཇིག་རྟེན་ལས་འདས་པའི་ཕ་
རོལ་ཏུ་ཕྱིན་ཅེས་བསྟན་ཏོ། །ཞེས་པའོ། ། ། ། ན་བ་མ་
བཞི་བ། ས་དེར་འབྱུང་བའི་དག་པའི་ཡོན་ཏན་གཞན་བསྟན་པ་ནི། ས་
དེར་རྒྱལ་ སྲས་ བསམ་ གཏན་ མངོན་ཤེས་དང་། །འདོད་ཆགས་ཞེ་
སྡང་ཡོངས་སུ་ཟད་པར་འགྱུར། །དེས་ཀྱང་རྟག་ཏུ་འཇིག་རྟེན་པ་
ཡི་ནི། །འདོད་པའི་འདོད་ཆགས་འཇོམས་པར་ནུས་པར་འགྱུར། །
ཞེས་བྱུང་། དོན་ནི། ཤེས་བྱ་ཆོས་ཅན། ས་གསུམ་པར་དག་པའི་ཡོན་ཏན་གཞན་
ཡང་འཐོབ་སྟེ། ས་གསུམ་པ་དེར་རྒྱལ་སྲས་དེ་ལ་བཟོད་པའི་ཕར་ཕྱིན་དག་པ་དེ་
བཞིན་དུ་བསམ་གཏན་དང་གཟུགས་མེད་ཀྱི་སྙོམས་འཇུག་དང་། མངོན་ཤེས་ལྔ་
དང་ཚད་མེད་བཞི་སོགས་འཐོབ་པར་འགྱུར་བ་དང་། འདོད་ཆགས་དང་ཞེ་སྡང་
ཡོངས་སུ་ཟད་པ་སྟེ། བསླབ་པར་འགྱུར་བ་ཐོབ་པའི་ཕྱིར་དང་། ས་གསུམ་པ་དེས་
ཀྱང་རྟག་ཏུ་འཇིག་རྟེན་པ་ཡིའམ་སེམས་ཅན་རྣམས་ཀྱི་ནི། འདོད་པ་ལ་ཆགས་པའི་
འདོད་ཆགས་འཇོམས་པར་ནུས་པ་ལ་མཁས་པར་འགྱུར་ཞིང་ཕལ་ཆེར་བརྒྱ་བྱིན་དུ་
སྐྱེས་ནས་སེམས་ཅན་རྣམས་འདོད་པའི་འདམ་ལས་འདོན་པ་ལ་མཁས་པའི་ཕྱིར།།



125
༄༅། །ས་གསུམ་པ་འོད་བྱེད་པ་བཤད་པ།
ཞེས་པའོ། ། : མི་དེ་ དང་ །
འདིའི་སྐབས་སུ་མཐའ་དཔྱད་པ་ལ། དགག་གཞག་སྤོང་གསུམ། དང་བོ་ལ།
ཁ་ཅིག་ན་རེ། གཞུང་འདིའི་དངོས་བསྟན་གྱི་དུག་གསུམ་ཟད་པ་དེ། གཏན་ཟད་ལ་
བྱེད་པ་མི་འཐད་པར་ཐལ། དེ་ལ་མངོན་གྱུར་མགོ་མནན་པའི་ཆགས་བྲལ་ཞིག་དང་།
ས་བོན་དང་བཅས་ཏེ་སྤངས་པའི་གཏན་ཟད་གཉིས་ཡོད་པའི་ཕྱིར། རྣམ་བཤད་
ལས། ཟད་པའི་དོན་གཏན་ཟད་མ་ཡིན་ཏེ། ཞེས་དང་། ས་འདིར་སྤོང་བར་
གསུངས་པ་ནི་ས་བོན་སྤོང་བ་ལ་དགོངས་ལ། ཞེས་གསུངས་པའི་ཕྱིར། ཁ་ཅིག
བདེན་འཛིན་གྱི་ས་བོན་ཤེས་སྒྲིབ་ཡིན་ཟེར་ན། དེ་མི་འཐད་པར་ཐལ། ཉན་ཐོས་
དགྲ་བཅོམ་པས་བདེན་འཛིན་གྱི་ས་བོན་སྤངས་པའི་ཕྱིར། ཁྱབ་སྟེ། ཤེས་སྒྲིབ་
སྤངས་པའི་ཐེག་དམན་གང་ཟག་མེད་པའི་ཕྱིར། གཞན་ཡང་། ས་བརྒྱད་པ་མ་ཐོབ་
གོང་དུ་སྤང་རྒྱུའི་ཤེས་སྒྲིབ་ཡོད་པར་ཐལ་ལོ། །ཁ་ཅིག སྙོམས་འཇུག་གི་སྒྲིབ་པ་སྒྲིབ་
པ་ཡིན་ཟེར། དེ་ལ་སྐྱོན་འཕེན་པ་ཁ་ཅིག་ན་རེ། ལས་སྒྲིབ་སྒྲིབ་པ་ཡིན་པར་ཐལ།
སྙོམས་འཇུག་གི་སྒྲིབ་པ་སྒྲིབ་པ་ཡིན་པའི་ཕྱིར་ཟེར་ན་མ་ཁྱབ་སྟེ། དེ་གཉིས་སྒྲིབ་པ་
ཡིན་མིན་མི་མཚུངས་པའི་ཕྱིར། བྱས་པ་ལ་ཁོ་ན་རེ། སྙོམས་འཇུག་གི་སྒྲིབ་པ་ཆོས་
ཅན། སྒྲིབ་གཉིས་གང་རུང་ཡིན་པར་ཐལ། སྒྲིབ་པ་ཡིན་པའི་ཕྱིར་ན་མ་ཁྱབ། ཁྱབ་
པར་ཐལ། སྒྲིབ་པ་ལ་དེ་གཉིས་སུ་གྲངས་ངེས་པའི་ཕྱིར་ན་ཡང་མ་ཁྱབ། འོ་ན།
ཁྱོད་རང་ལ་སངས་རྒྱས་ཀྱི་སྐུ་ཡིན་ན་སྐུ་བཞི་གང་རུང་ཡིན་པས་ཁྱབ་པར་ཐལ།
འདོད་པའི་ཕྱིར། འདོད་ན། ཐུབ་པའི་སེན་མོ་ཟངས་མདོག་ཆོས་ཅན། དེར་ཐལ།
དེའི་ཕྱིར། འཁོར་གསུམ། མ་ཁྱབ་ཟེར་ན། ཁྱབ་པར་ཐལ། སངས་རྒྱས་ཀྱི་སྐུ་ལ་སྐུ་
བཞིར་གྲངས་ངེས་པའི་ཕྱིར། གཞན་ཡང་། ས་གོང་མའི་ཡོན་ཏན་ཐོབ་པ་ལ་གེགས་



126 ། ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བྱེད་ཀྱི་སྒྲིབ་པ་ཆོས་ཅན། སྒྲིབ་གཉིས་གང་རུང་ཡིན་པར་ཐལ། སྒྲིབ་པ་ཡིན་པའི་
ཕྱིར། ཁྱབ་སྟེ། སྒྲིབ་པ་ལ་དེ་གཉིས་སུ་གྲངས་ངེས་པའི་ཕྱིར། དབུས་མཐའ་ལས།
ཉོན་མོངས་པ་ཡི་སྒྲིབ་པ་དང་། །ཤེས་བྱ་ཡི་ནི་སྒྲིབ་པ་སྟེ། །དེར་ནི་སྒྲིབ་པ་ཐམས་
ཅད་བསྟན། །དེ་ཟད་པས་ནི་གྲོལ་བར་འདོད། །ཅེས་གསུངས་པའི་ཕྱིར། གོང་དུ་
འདོད་མི་ནུས་ཏེ། ཉོན་སྒྲིབ་མ་ཡིན་པ་གང་ཞིག ཤེས་སྒྲིབ་མ་ཡིན་པའི་ཕྱིར།
རྟགས་རེ་རེ་ནས་སླ། ཁ་ཅིག་ཤེས་སྒྲིབ་དང་ཤེས་པའི་གཞི་མཐུན་མེད་ཟེར་ན། འོ་
ན་ཤེས་སྒྲིབ་ཏུ་གྱུར་པའི་མ་རིག་པ་མེད་པར་ཐལ། འདོད་པའི་ཕྱིར། འདོད་མི་ནུས་
ཏེ། རང་འགྲེལ་ལས། ཤེས་བྱའི་སྒྲིབ་པའི་མཚན་ཉིད་ཅན་གྱི་མ་རིག་པ་ཀུན་ཏུ་སྤྱོད་
པ། ཞེས་གསུངས་པའི་ཕྱིར་དང་། ཤེས་སྒྲིབ་ཏུ་གྱུར་པའི་མ་རིག་པ་སྤོང་བའི་ཕྱིར་དུ་
སངས་རྒྱས་ཀྱིས་བསྐུལ་ཏེ་འཇིག་རྟེན་གྱི་འདྲེན་པ་སངས་རྒྱས་སུ་འགྱུར་བའི་ཕྱིར་ཏེ།
ཟླ་བའི་སྐྱབས་འགྲོ་བདུན་ཅུ་བ་ལས། མི་ཤེས་ཉོན་མོངས་མིན་སྤོང་ཕྱིར། །ཕྱིས་ནས་
སངས་རྒྱས་ཀྱིས་བསྐུལ་ལས། །བྱང་ཆུབ་ཀྱི་ནི་ཚོགས་བསགས་ནས། །དེ་ཡང་
འཇིག་རྟེན་འདྲེན་པར་འགྱུར། །ཞེས་གསུངས་པའི་ཕྱིར། གཞན་ཡང་། དེ་ཉིད་
ལས། མ་རིག་ཉོན་མོངས་མིན་ཡོད་པས། །རྣམ་པ་ཀུན་མཁྱེན་སྤོང་བ་ཉིད། །ཅེས་
གསུངས་པ་མི་འཐད་པར་ཐལ། ཉོན་མོངས་ཅན་མ་ཡིན་པའི་མ་རིག་པ་མེད་པའི་
ཕྱིར། རྟགས་ཁས། བྱས་པ་ལ་ཁོ་ན་རེ། དེ་འདྲའི་མ་རིག་པ་མ་རིག་པ་ཡིན་པར་
ཐལ། འདོད་པའི་ཕྱིར། འདོད་ན། ལས་འབྲས་ཀྱི་འབྲེལ་བ་ཕྲ་མོ་ལ་རྨོངས་པའི་མ་
རིག་པ་མ་རིག་པ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན།
བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་ཡིན་པར་ཐལ།
མ་རིག་པ་ཡིན་པའི་ཕྱིར་ན་མ་ཁྱབ་སྟེ། རྣམ་བཤད་ལས། ཉོན་མོངས་ཅན་གྱི་མ་



ས་ ༡) •། །ས་གསུམ་པ་འོད་བྱེད་པ་བཤད་པ། །། 127
རིག་པ་ནི་བདག་མེད་པའི་དེ་ཁོ་ན་ཉིད་རིག་པའི་མི་མཐུན་ཕྱོགས་དང་། ཞེས་སོགས་
གསུངས་པ་དེ་ཉོན་མོངས་ཅན་གྱི་མ་རིག་པའི་ངོས་འཛིན་ཐུན་མོང་བ་ཙམ་བསྟན་པ་
ཡིན་པའི་ཕྱིར། ཁ་ཅིག་ན་རེ། དགྲ་བཅོམ་རྟོགས་པ་སྔོན་སོང་གི་མ་དག་ས་བདུན་
གྱི་བར་ཆད་མེད་ལམ་གྱི་དངོས་སྐལ་གྱི་སྤང་བྱའི་སྒྲིབ་པ་མེད་པར་ཐལ། དེར་གྱུར་
པའི་སྒྲིབ་གཉིས་གང་རུང་མེད་པའི་ཕྱིར་ན་མ་ཁྱབ། འདོད་མི་ནུས་ཏེ། ས་དང་བོ་
ནས་བཅུ་གཅིག་པ་ཀུན་ཏུ་འོད་ཀྱི་བར་ཀུན་རྨོངས་ཉེར་གཉིས་དང་། གནས་ངན་
ལེན་བཅུ་གཅིག་སྤོང་དགོས་པའི་ཕྱིར། དགོངས་འགྲེལ་ལས། དེ་དག་ལ་ཀུན་ཏུ་
རྨོངས་པ་དུ་མཆིས། གནས་ངན་ལེན་མི་མཐུན་ཕྱོགས་དུ་མཆིས། ཞེས་པའི་ལན་དུ།
སྤྱན་རས་གཟིགས་དབང་ཕྱུག ཀུན་ཏུ་རྨོངས་པ་ཉི་ཤུ་རྩ་གཉིས་དང་། གནས་ངན་
ལེན་མི་མཐུན་ཕྱོགས་བཅུ་གཅིག་ཅེས་གསུངས་པའི་ཕྱིར། ཁ་ཅིག ཤེས་སྒྲིབ་ཀུན་
བཏགས་ཡོད་ཟེར་ན། འོ་ན་ཤེས་སྒྲིབ་ལ་མཐོང་སྤང་སྒོམ་སྤང་གཉིས་ཡོད་པར་ཐལ།
འདོད་པའི་ཕྱིར། འདོད་མི་ནུས་ཏེ། ཉོན་མོངས་ས་བོན་དང་བཅས་པ་མ་སྤངས་
བར་དུ་སེམས་སྟེང་གི་ཉོན་མོངས་ཀུན་བཏགས་དང་ལྷན་སྐྱེས་ཀྱིས་བཞག་པའི་བག་
ཆགས་ཀྱི་ཆ་ཅུང་ཟད་ཀྱང་སྤོང་མི་ཐུབ་པའི་ཕྱིར། སྟོང་ཐུན་ལས། ཤེས་སྒྲིབ་ལ་ནི་
ཀུན་བཏགས་དང་ལྷན་སྐྱེས་གཉིས་སུ་དབྱེར་ཡོད་པ་མ་ཡིན་ཏེ། དེ་ལྟ་ན་མཐོང་སྤང་
དང་སྒོམ་སྤང་གཉིས་སུ་ཡང་དབྱེར་ཡོད་པར་འགྱུར་ཞིང་། དེ་འདོད་ན། ཐེག་ཆེན་
མཐོང་ལམ་གྱིས་གཉིས་སྣང་འཁྲུལ་བའི་བག་ཆགས་ཀུན་བཏགས་ཀྱི་ཆ་རྣམས་སྤོང་
ནུས་པར་འདོད་དགོས་པ་ལ་དེ་མི་ནུས་པའི་ཕྱིར། ཞེས་གསུངས་པའི་ཕྱིར། བྱས་པ་
ལ་ཁོ་ན་རེ། ཤེས་སྒྲིབ་ལ་ཀུན་བཏགས་ཡོད་པར་ཐལ། དབང་ཤེས་ལ་ཡུལ་བདེན་
པར་སྣང་བ་ལྟར་དུ་འཐད་དོ་སྙམ་དུ་འཛིན་པའི་བློ་དེ་དེ་ཡིན་པའི་ཕྱིར་ཟེར་ན། དེ་མི་



128 9 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཐད་པར་ཐལ། དེ་ལྟར་འཛིན་པའི་བློ་ཉོན་སྒྲིབ་ཡིན་པའི་ཕྱིར། དེར་ཐལ།
དཔྱད་ནས་དེ་ལྟར་འཐད་དོ་སྙམ་དུ་འཛིན་པ་བདེན་འཛིན་ཀུན་བཏགས་དང་། མ་
དཔྱད་པར་དེ་ལྟར་འཛིན་པ་བྱུང་ན་བདེན་འཛིན་ལྷན་སྐྱེས་ཡིན་གྱི་ཀུན་བཏགས་ཀྱི་
དོན་མེད་པས་ཉོན་སྒྲིབ་ལས་མ་འདས་པའི་ཕྱིར། ཁ་ཅིག བདེན་འཛིན་སྐོར་དགུ་
མེད་ཟེར་ན། དེ་མི་འཐད་པར་ཐལ། ཕྱིར་འོང་ཚེ་གཅིག་བར་ཆད་གཅིག་པ་ཡོད་
པའི་ཕྱིར། བྱས་པ་ལ་ཁོ་ན་རེ། ལམ་ཞུགས་སོ་སྐྱེ་སློབ་པ་ཡིན་པར་ཐལ། དེ་དང་
དགྲ་བཅོམ་མ་ཡིན་པའི་འཕགས་པ་གཉིས་ཀ་སློབ་པར་ཐོགས་མེད་ཀྱིས་བཞེད་པའི་
ཕྱིར་ན། སྐབས་འདིར་མ་ཁྱབ། འདོད་མི་ནུས་ཏེ། སོ་སྐྱེ་རྣམས་སློབ་མི་སློབ་གང་
ཡང་མ་ཡིན་པའི་ཕྱིར་ཏེ། སྐྱབས་འགྲོ་བདུན་ཅུ་བ་ལས། གང་གིས་འཕགས་ལམ་མ་
སྐྱེས་པའི། །བྱིས་རྨོངས་སོ་སོ་སྐྱེ་བོ་དག །དེ་ནི་སློབ་དང་མི་སློབ་པ། །མིན་ཞེས་
བསྟན་བཅོས་ལས་བཤད་དོ། །ཞེས་གསུངས་པའི་ཕྱིར། ཉོན་སྒྲིབ་མ་སྤངས་བར་དུ་
ཤེས་སྒྲིབ་སྤོང་བའི་འགོ་མི་རྩོམ་པས་ས་བརྒྱད་པའི་བར་ཆད་མེད་ལམ་གྱིས་བདེན་
འཛིན་ཆུང་ངུ་སྐོར་གསུམ་དང་། ཤེས་སྒྲིབ་ཆེན་པོ་སྐོར་གསུམ་གཅིག་ཆར་སྤོང་ཟེར་
བ་མི་འཐད་ལ། ས་བདུན་པའི་གནས་སྐབས་སུ་ཉོན་མོངས་མངོན་གྱུར་ཏུ་འབྱུང་
ཟེར་བ་ཡང་མི་འཐད་དོ། །ཁ་ཅིག་ན་རེ། ཉོན་མོངས་སྤངས་པའི་ས་བརྒྱད་པ་བ་
ཆོས་ཅན། དགྲ་བཅོམ་པ་མ་ཡིན་པར་ཐལ། ཐེག་པ་ཆེ་ཆུང་གང་གི་ཡང་དགྲ་བཅོམ་
པ་མ་ཡིན་པའི་ཕྱིར་ན་མ་ཁྱབ། འོ་ན་ཁྱོད་རང་ལ་དགྲ་བཅོམ་རྟོགས་པ་སྔོན་སོང་གི་
བྱང་སེམས་ཚོགས་ལམ་པ་ཆོས་ཅན། དགྲ་བཅོམ་པ་མ་ཡིན་པར་ཐལ། འདོད་པའི་
ཕྱིར། ཁྱབ་པ་འགྲིག འདོད་མི་ནུས་ཏེ། ཐར་པ་ཐོབ་ཟིན་པའི་གང་ཟག་ཡིན་པའི་
ཕྱིར། གཞན་ཡང་། ས་བརྒྱད་པ་བ་སངས་རྒྱས་དཀོན་མཆོག་གི་ཁོངས་སུ་མི་



༄༅། །ས་གསུམ་པ་འོད་བྱེད་པ་བཤད་པ།
129
གཏོགས་པར་ཐལ། འདོད་པའི་ཕྱིར། འདོད་མི་ནུས་ཏེ། སྐྱབས་འགྲོ་བདུན་ཅུ་བ་
ལས། འདི་དག་དཀོན་མཆོག་གསུམ་གཞན་མིན། །ཞེས་གསུངས་པའི་ཕྱིར། འོ་ན་
འདི་དགེ་འདུན་དཀོན་མཆོག་མ་ཡིན་པར་ཐལ། དམ་བཅའ་འཐད་པའི་ཕྱིར་ན་མ་
ཁྱབ། འདོད་མི་ནུས་ཏེ། ཚིག་གསལ་དུ་ས་དང་བོ་ནས་དགེ་འདུན་དཀོན་མཆོག་གི་
ཁོངས་སུ་གཏོགས་པར་བཤད་པའི་ཕྱིར། ། ན་བ་འབྱེད་གནང་
བདག་གཉིས་པ། རང་གི་ལུགས་ལ། ཐར་པ་ཐོབ་པ་ལ་གཙོ་བོར་བར་དུ་གཅོད་པའི་
རིགས་སུ་གནས་པའི་སྒྲིབ་པ་དེ། ཉོན་སྒྲིབ་ཀྱི་མཚན་ཉིད། དབྱེ་ན། ཉོན་སྒྲིབ་ཀུན་
བཏགས་དང་ལྷན་སྐྱེས་གཉིས། གྲུབ་མཐས་བློ་བསླད་པའི་དབང་གིས་བྱུང་བའི་ཉོན་
མོངས་མཚུངས་ལྡན་དང་བཅས་པའམ་དེ་སྐྱེད་པའི་ས་བོན་གང་རུང་གིས་བསྡུས་པ་
དེ། ཉོན་སྒྲིབ་ཀུན་བཏགས་ཀྱི་མཚན་ཉིད། མཚན་གཞི་ནི། གང་ཟག་རང་སྐྱ་ཐུབ་
པའི་རྫས་ཡོད་དུ་གྲུབ་པ་འཐད་དོ་སྙམ་པས་དྲངས་པའི་དུག་གསུམ་ཀུན་བཏགས་
དང་། བདེན་གྲུབ་ཏུ་འཐད་དོ་སྙམ་པས་དྲངས་པའི་དུག་གསུམ་ཀུན་བཏགས་
གཉིས་པོ་དེ་དེ་ཡིན་པའི་ཕྱིར། གྲུབ་མཐས་བློ་བསླད་པ་ལ་མ་ལྟོས་པར་ཐོག་མེད་ནས་
བརྒྱུད་དེ་འོངས་པའི་བག་ཆགས་ཙམ་ལས་སྐྱེས་པའི་ཉོན་མོངས་མཚུངས་ལྡན་དང་
བཅས་པའམ་དེ་སྐྱེད་པའི་ས་བོན་གང་རུང་གིས་བསྡུས་པ་དེ། ཉོན་སྒྲིབ་ལྷན་སྐྱེས་ཀྱི་
མཚན་ཉིད། མཚན་གཞི་ནི། བདག་འཛིན་རགས་པ་ལྷན་སྐྱེས་ཀྱིས་དྲངས་པའི་
དུག་གསུམ་སོགས་ཉོན་མོངས་ཐུན་མོང་བ་དང་། འཇིག་ལྟ་ལྷན་སྐྱེས་ཀྱིས་དྲངས་
པའི་དུག་གསུམ་སོགས་ཉོན་མོངས་ཐུན་མོང་མ་ཡིན་པ་གཉིས་པོ་དེ་དེ་ཡིན་པའི་ཕྱིར།།
ཡང་ཉོན་མོངས་ཀུན་བཏགས་དང་ལྷན་སྐྱེས་གཉིས་པོ་རེ་རེ་ལ་ཡང་མངོན་གྱུར་པ་དང་
ས་བོན་གཉིས་ཡོད། ཉོན་སྒྲིབ་གང་ཞིག དམིགས་རྣམ་འཛིན་པའི་བློ ཉོན་སྒྲིབ་



13o ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མངོན་གྱུར་ཀྱི་མཚན་ཉིད། མཚན་གཞི་ནི། བདེན་འཛིན་གྱི་མ་རིག་པ་ལྟ་བུའོ། །
ཉོན་སྒྲིབ་གང་ཞིག དམིགས་རྣམ་མི་འཛིན་ཀྱང་དེའི་ཉེར་ལེན་བྱེད་པའི་ནུས་པའི་ངོ་
བོ་དེ། ཉོན་སྒྲིབ་ས་བོན་པའི་མཚན་ཉིད། མཚན་གཞི་ནི། ཆགས་བྲལ་བའི་རྒྱུད་ཀྱི་
འདོད་པའི་དུག་གསུམ་ལྐོག་གྱུར་པ་ལྟ་བུའོ། །ཉོན་མོངས་པའི་བག་ལ་ཉལ་དང་།
ཉོན་མོངས་ཀྱི་ས་བོན་དང་ཉོན་མོངས་ལྐོག་གྱུར་པ་རྣམས་དོན་གཅིག བློ་གཅིག་
གིས་དུས་གཅིག་ལ་ཤེས་བྱ་བདེན་པ་གཉིས་ཀ་མངོན་སུམ་དུ་རྟོགས་པ་ལ་གཙོ་བོར་
བར་དུ་གཅོད་པའི་རིགས་གནས་ཀྱི་སྒྲིབ་པ་དེ། ཤེས་སྒྲིབ་ཀྱི་མཚན་ཉིད། ཤེས་སྒྲིབ་
དང་ཐོགས་སྒྲིབ་གཉིས་དོན་གཅིག ཤེས་བྱ་ཡོངས་སུ་གཅོད་པ་ལ་སྒྲིབ་པས་ན་ཤེས་
སྒྲིབ་དང་། ཤེས་བྱ་ཀུན་ལ་བློ་ཐོགས་མེད་དུ་འཇུག་པ་ལ་སྒྲིབ་པས་ན་ཐོགས་སྒྲིབ་
ཅེས་བཤད་དོ། །དབྱེ་ན་མངོན་གྱུར་པ་དང་། ས་བོན་གྱི་ཆ་གཉིས་ཡོད་དེ། ཤེས་
སྒྲིབ་གང་ཞིག་དམིགས་རྣམ་འཛིན་པའི་བློ་དེ། ཤེས་སྒྲིབ་མངོན་གྱུར་པའི་མཚན་
ཉིད། མཚན་གཞི་ནི། དགྲ་བཅོམ་པ་དང་དག་ས་བའི་རྒྱུད་ཀྱི་མ་རིག་པ་དང་།
བདེན་སྣང་གི་ཆ་ལྟ་བུ། ཤེས་སྒྲིབ་གང་ཞིག དམིགས་རྣམ་མི་འཛིན་པ་དེ། ཤེས་
སྒྲིབ་ས་བོན་པའི་མཚན་ཉིད། མཚན་གཞི་ནི། དུག་གསུམ་གྱི་ས་བོན་ལས་གཞན་
པའི་དེའི་བག་ཆགས་ལྟ་བུ། ཤེས་སྒྲིབ་རྗེས་མཐུན་པའི་མཚན་གཞིར། ཀུན་རྨོངས་
ཉེར་གཉིས་དང་གནས་ངན་ལེན་བཅུ་གཅིག་ལྟ་བུ་འཇོག་གོ །འགོག་སྙོམས་ལ་ཅི་
དགར་སྙོམས་པར་འཇུག་པ་ལ་གཙོ་བོར་བར་དུ་གཅོད་པའི་རིགས་གནས་ཀྱི་སྒྲིབ་པ་
དེ། སྙོམས་འཇུག་གི་སྒྲིབ་པའི་མཚན་ཉིད། དེ་ལ་དབྱེ་ན་གཉིས། མངོན་གྱུར་པ་
ནི། དེར་གྱུར་པའི་བྱིང་རྒོད་གཉིས་ལྟ་བུ། ས་བོན་པ་ནི། དེར་གྱུར་པའི་ས་བོན་ལྟ་
བུ། སྒྲིབ་གཉིས་ལམ་གང་དུ་ཚུལ་ཇི་ལྟར་སྤོང་ཚུལ་ཡོད་དེ། ཉོན་སྒྲིབ་སྤོང་ཚུལ་ཐེག་



7: ༄༅། །ས་གསུམ་པ་འོད་བྱེད་པ་བཤད་པ།
131
དམན་གྱི་དབང་དུ་བྱས་ན། མཐོང་ལམ་སྡུག་བསྔལ་ཆོས་བཟོད་ནས་ཉོན་སྒྲིབ་སྤོང་
བའི་འགོ་རྩོམ་ཞིང་དགྲ་བཅོམ་ཐོབ་པ་དང་ཉོན་སྒྲིབ་སྤངས་པ་དུས་མཉམ། ཐེག་
ཆེན་གྱི་དབང་དུ་བྱས་ན་ཡང་། སྡུག་བསྔལ་ཆོས་བཟོད་ནས་ཉོན་སྒྲིབ་སྤོང་བའི་འགོ་
རྩོམ་ཞིང་། ས་བརྒྱད་པའི་ཐོག་མའི་རྣམ་གྲོལ་ལམ་ཐོབ་པ་དང་ཉོན་སྒྲིབ་སྤངས་པ་
དུས་མཉམ་མོ། །སྒོམ་སྤང་བདེན་འཛིན་ལ་ཆུང་འབྲིང་ཆེ་གསུམ་དང་། དེ་རེ་རེ་ལ་
ཆུང་འབྲིང་ཆེ་གསུམ་རེ་ཕྱེ་ནས་ཐེག་དམན་གྱི་བར་ཆད་མེད་ལམ་སྐོར་དགུའི་དངོས་
སྐལ་གྱི་སྤང་བྱར་འཇོག་ལ། ཐེག་ཆེན་ལམ་ལ་ལྟོས་ནས་སྒོམ་སྤང་བདེན་འཛིན་སྐོར་
བདུན་ལས་མི་འབྱེད་དེ། སྒོམ་སྤང་བདེན་འཛིན་ཆེ་འབྲིང་གཉིས་ལ་ཆུང་འབྲིང་ཆེ་
གསུམ་རེ་ཕྱེ་བས་སྐོར་དྲུག་དང་། ཆུང་ངུ་ལ་ཆ་མི་འབྱེད་པར་གཅིག་བྱས་པས་བདུན་
པོ་དེ་ས་གཉིས་པ་ནས་བརྒྱུད་པའི་ཐོག་མའི་བར་ཆད་མེད་ལམ་བར་གྱི་བར་ཆད་མེད་
ལམ་བདུན་གྱིས་སྤོང་བའི་ཕྱིར། དེར་ཐལ། བདེན་འཛིན་ཆུང་དུ་སྐོར་གསུམ་ས་
བརྒྱད་པའི་ཐོག་མའི་བར་ཆད་མེད་ལམ་གྱིས་གཅིག་ཆར་སྤོང་པའི་ཕྱིར། ཤེས་སྒྲིབ་
ལ་ཆེ་འབྲིང་གཉིས་དང་། ཆུང་ངུ་ལ་ཡང་གཉིས་འབྱེད་ཀྱང་བཞི་བོ་དེ་ལས་མི་འབྱེད་
ལ། ས་བརྒྱད་པའི་དཀྱིལ་སྟོད་ཀྱི་བར་ཆད་མེད་ལམ་ཤེས་སྒྲིབ་ཆེན་པོའི་དངོས་
གཉེན་དང་། ས་དགུ་བའི་བར་ཆད་མེད་ལམ་ཤེས་སྒྲིབ་འབྲིང་གི་དངོས་གཉེན་དང་།
ས་བཅུ་བའི་ཐོག་མའི་བར་ཆད་མེད་ལམ་ཤེས་སྒྲིབ་ཆུང་ངུའི་ཆེན་པོའི་དངོས་གཉེན་
དང་། རྒྱུན་མཐའི་བར་ཆད་མེད་ལམ་ཤེས་སྒྲིབ་ཆུང་ངུའི་ཆུང་ངུའི་དངོས་གཉེན་
ཡིན་པའི་ཕྱིར། 1:། །ག་ང་ད་ན་བཀའ་དེ་ སྤྱི་ལ
གསུམ་པ། རྩོད་སྤོང་ལ། ཁོ་ན་རེ། ས་བརྒྱད་པའི་ཐོག་མའི་བར་ཆད་མེད་
ལམ་གྱི་སྤང་བྱ་བདེན་འཛིན་ལ་སྐོར་གསུམ་མེད་པར་ཐལ། བར་ཆད་མེད་ལམ་དེ་ལ་



132 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལྟོས་ནས་སྐོར་གསུམ་མེད་པའི་ཕྱིར་ན་མ་ཁྱབ། འོ་ན་ཁྱོད་རང་ལ། དུག་གསུམ་གྱི་
སྤྱོད་པ་ཉི་ཁྲི་ཆིག་སྟོང་རེ་སོ་སོར་དབྱེ་མི་ཐུབ་པར་ཐལ། བར་ཆད་མེད་ལམ་དེ་སྙེད་
མེད་པའི་ཕྱིར། ཁྱབ་པ་ཁས། འདོད་མི་ནུས་ཏེ། བློ་གྲོས་མི་ཟད་པའི་མདོ་དང་།
དཀོན་མཆོག་སྤྲིན་སོགས་ལས་དེ་ཡོད་པར་གསུངས་པའི་ཕྱིར། ཁོ་ན་རེ། ས་བརྒྱད་
པ་བ་དགྲ་བཅོམ་པ་ཡིན་པར་ཐལ། དེའི་རྣམ་གྲོལ་ལམ་པ་བ་དགྲ་བཅོམ་པ་ཡིན་པའི་
ཕྱིར་ན་མ་ཁྱབ། ཁོ་ན་རེ། ཉོན་མོངས་སྤངས་པའི་ས་བརྒྱད་པ་བ་ཆོས་ཅན། མྱང་
འདས་མངོན་དུ་བྱས་པའི་གང་ཟག་ཡིན་པར་ཐལ། དེ་ཐོབ་པའི་གང་ཟག་ཡིན་པའི་
ཕྱིར་ན་མ་ཁྱབ། ཁ ་མ་གང་བར་དུ་འཚོ་བ་
གསུམ་པ། ཕར་ཕྱིན་དང་བོ་གསུམ་གྱི་ཁྱད་པར་གྱི་ཆོས་ནི། སྦྱིན་སོགས་
ཆོས་གསུམ་དེ་དག་ཕལ་མོ་ཆེར། །བདེ་བར་གཤེགས་པས་ཁྱིམ་པ་
རྣམས་ ལ་ བསྔགས། །བསོད་ནམས་ ཞེས་ བྱའི་ ཚོགས་ ཀྱང་དེ་དག་
ཉིད། །སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །ཞེས་བྱུང་། དོན་
ནི། བྱང་སེམས་ཁྱིམ་པ་དང་རབ་བྱུང་གཉིས་སྦྱིན་སོགས་ཀྱི་རྟེན་ཡིན་མོད་ཀྱང་།
སྦྱིན་པ་དང་སོགས་པས་བསྡུས་པའི་བཟོད་པ་དང་ཚུལ་ཁྲིམས་ཀྱི་ཕར་ཕྱིན་ཏེ་ཆོས་
གསུམ་པོ་དེ་དག་ཕལ་མོ་ཆེར་བདེ་བར་གཤེགས་པས་ཁྱིམ་པ་རྣམས་ལ་བསྔགས་པ་ནི།
ཁྱིམ་པས་བསྒྲུབ་སླ་བས་ཡིན་ལ། ཚོགས་གཉིས་ཀྱི་ནང་ནས་བསོད་ནམས་ཞེས་བྱའི་
ཚོགས་ཀྱང་གསུམ་པོ་དེ་དག་ཉིད་ཡིན་ནོ། །བསོད་ནམས་ཀྱི་ཚོགས་དེ་ནི་སངས་རྒྱས་
ཀྱི་གཟུགས་ཀྱི་བདག་ཉིད་ཀྱི་སྐུ་ཡི་རྒྱུ་སྟེ་གཙོ་བོའི་དབང་དུ་བྱས་སོ། །ཞེས་པའོ། །
དང་འདིའི་སྐབས་སུ་མཐའ་ཅུང་ཟད་དཔྱད་པ་ལ། ཁ་ཅིག་ན་རེ། ཕར་ཕྱིན་དང་
བོ་གསུམ་བསོད་ནམས་ཀྱི་ཚོགས་དང་། ཕྱི་མ་གཉིས་ཡེ་ཤེས་ཀྱི་ཚོགས་དང་།



133
༄༅། །ས་གསུམ་པ་འོད་བྱེད་པ་བཤད་པ།
བརྩོན་འགྲུས་ནི་ཚོགས་གཉིས་ཀར་གཏོགས་པ་ཁོ་ན་ཡིན་ཟེར་ན། བདག་མེད་པའི་
ཆོས་ལ་ངེས་སེམས་ཀྱི་བཟོད་པ་ཆོས་ཅན། བསོད་ནམས་ཀྱི་ཚོགས་ཡིན་པར་ཐལ།
ཕར་ཕྱིན་དང་བོ་གསུམ་པོ་གང་རུང་ཡིན་པའི་ཕྱིར། འདོད་མི་ནུས་ཏེ། ཡེ་ཤེས་ཀྱི་
ཚོགས་ཡིན་པའི་ཕྱིར་ཏེ། ཕར་ཕྱིན་བར་བ་གསུམ་ལ་ཚོགས་གཉིས་ཀའི་ཆ་ཡོད་པའི་
ཕྱིར། མདོ་སྡེ་རྒྱན་ལས། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་
རབ་ཡེ་ཤེས་ཀྱི། །གསུམ་པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །
ཞེས་གསུངས་པའི་ཕྱིར། ཁ་ཅིག་བསམ་གཏན་གྱི་ཕར་ཕྱིན་ཡེ་ཤེས་ཀྱི་ཚོགས་ཁོ་ན་
ཡིན་ཟེར་ན། འོ་ན་བདག་མེད་ཕྲ་རགས་ཀྱི་ལྟ་བས་མ་ཟིན་པའི་བསམ་གཏན་གྱི་
ཕར་ཕྱིན་ཆོས་ཅན། ཡེ་ཤེས་ཀྱི་ཚོགས་ཡིན་པར་ཐལ། བསམ་གཏན་གྱི་ཕར་ཕྱིན་
ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྟོང་ཉིད་རྟོགས་པའི་གང་ཟག་གི་
རྒྱུད་ཀྱི་དགེ་བ་ལ་དེས་ཟིན་པས་མ་ཁྱབ་པའི་ཕྱིར། འདོད་མི་ནུས་ཏེ། དེ་འདྲའི་ཕར་
ཕྱིན་དང་བོ་ལྔ་བསོད་ནམས་ཀྱི་ཚོགས་ཡིན་པའི་ཕྱིར། རྒྱུད་བླ་མ་ལས། བསོད་
ནམས་ཕ་རོལ་ཕྱིན་པ་ལྔ། །ཞེས་གསུངས་པའི་ཕྱིར། ཁྱབ་སྟེ། དེ་སྟོང་ཉིད་རྟོགས་
པའི་ལྟ་བས་མ་ཟིན་པའི་ཕར་ཕྱིན་ལྔའི་དབང་དུ་བྱས་ལ། འཇུག་པས། དང་བོ་
གསུམ་གཙོ་ཆེ་བ་དང་། བསམ་གཏན་ཡེ་ཤེས་ཀྱི་ཚོགས་ཁྱད་པར་ཅན་གྱི་རྟེན་དུ་བྱས་
ལ། མདོ་སྡེ་རྒྱན་གྱིས་ནི། དང་བོ་གཉིས་དང་ཕྱི་མ་གཉིས་ཚོགས་ཀྱི་ངོ་བོའི་དབང་
དུ་བྱས་ཤིང་། བར་བ་གསུམ་ལ་ཚོགས་གཉིས་ཀ་ཡོད་པའི་དབང་དུ་བྱས་སོ། །ཞེས་
མཁས་གྲུབ་ཆེན་པོ་ཉན་ཤཱཀ་པས་གསུངས་པ་ལྟར་འཐད་པའི་ཕྱིར། :༌
བཞི་བ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི། རྒྱལ་བའི་
སྲས་པོ་ ཉི་ མ་ ལ་ གནས་ འོད་བྱེད་འདི། །རང་ གཏོགས་མུན་རྣམས་



134
དང་བོ་ ཡང་ དག་ བསལ་ བྱས་ ནས། །འགྲོ་ བའི་ མུན་ པ་ རྣམ་ པར་
འཇོམས་པར་མངོན་པར་འདོད། །ས་འདིར་ཤིན་ཏུ་རྣོ་བར་གྱུར་ཀྱང་
ཁྲོ་མི་འགྱུར། །ཞེས་བྱུང་། དོན་ནི། རྒྱལ་བའི་སྲས་པོ་ཉི་མ་ལ་གནས་པའི་ས་
གསུམ་པ་འོད་བྱེད་པ་འདི་ཡིས་ནི་རང་རྒྱུད་དུ་གཏོགས་པའི་མི་ཤེས་པའི་མུན་པ་སྟེ་ས་
འདི་ཐོབ་པ་ལ་གེགས་བྱེད་རྣམས་ས་འདི་སྐྱེ་བའི་དང་བོ་ཉིད་དུ་ཡང་དག་པར་བསལ་
བར་བྱས་ནས་ཐེབས་དེ་གཞན་ལ་བསྟན་པ་ལས་འགྲོ་བའི་ས་གསུམ་པའི་གེགས་སུ་གྱུར་
པའི་མུན་པ་རྣམ་པར་འཇོམས་པར་མངོན་པར་འདོད་དོ། །བྱང་སེམས་དེ་ནི་ས་གསུམ་
པ་འདིར་ཉེས་པའི་མུན་པ་བཅོམ་པས་ཉི་མ་ལྟར་ཤིན་ཏུ་རྣོ་བར་གྱུར་ཀྱང་སྐྱོན་ལྡན་གྱི་
སྐྱེ་བོ་ལ་ཁྲོ་བར་མི་འགྱུར་ཏེ། བཟོད་པ་ལ་ཆེས་ལྷག་པར་གོམས་པའི་ཕྱིར་དང་། སྙིང་
རྗེས་རྒྱུད་སྣུམ་པར་བྱས་པའི་ཕྱིར། ཞེས་པའོ། །དབུ་མ་ལ་འཇུག་པ་ལས་དོན་དམ་
པའི་སེམས་བསྐྱེད་པ་གསུམ་པའི་རྣམ་པར་བཤད་པའོ།། ༈ །།བར་
ཀྱི་བ་དན་དགའ་བས་བཞི་བ་འོད་འཕྲོ་བ་བཤད་པ། ་་་་་་་་་་
བཞི་བ། ས་བཞི་བ་འོད་འཕྲོ་བ་བཤད་པ་ལ་གསུམ། ས་འདིར་བརྩོན་འགྲུས་
ལྷག་པར་བསྟན་པ། སའི་ངེས་ཚིག སྤངས་པའི་ཁྱད་པར་བསྟན་པའོ། །དང་བོ་ནི།
ཡོན་ཏན་མ་ལུས་བརྩོན་འགྲུས་རྗེས་འགྲོ་ཞིང་། །བསོད་ནམས་བློ་
གྲོས་ཚོགས་ནི་གཉིས་ཀྱི་རྒྱུ། །བརྩོན་འགྲུས་གང་དུ་འབར་བར་གྱུར་



1:|:
༄༅། །ས་བཞི་བ་འོད་འཕྲོ་བ་བཤད་པ།
135
པ་ཡི། །ས་དེ་བཞི་བ་འོད་ནི་འཕྲོ་བའོ། །ཞེས་བྱུང་། དོན་ནི། སྔར་
བཤད་པའི་སྦྱིན་སོགས་ཀྱི་ཡོན་ཏན་མ་ལུས་པ་ནི། བརྩོན་འགྲུས་ཀྱི་རྗེས་སུ་འགྲོ་བ་སྟེ་
དེའི་སྟོབས་ཀྱིས་ཐོབ་དགོས་ཤིང་། བརྩོན་འགྲུས་དེ་ནི་བསོད་ནམས་དང་བློ་གྲོས་ཏེ་
ཡེ་ཤེས་ཀྱི་ཚོགས་གཉིས་ཀྱི་རྒྱུ་ཡང་ཡིན་ནོ། །དེ་འདྲའི་བརྩོན་འགྲུས་ས་གང་དུ་ལྷག་
པར་འབར་བར་གྱུར་པ་ཡི་ས་དེ་ནི་བཞི་བ་འོད་ནི་འཕྲོ་བའོ། །ཞེས་པའོ། །
གཉིས་པ། ངེས་ཚིག་ནི། དེར་ནི་བདེར་གཤེགས་སྲས་ ལ་རྫོགས་
པ་ཡི། །བྱང་ཆུབ་ཕྱོགས་ལྷག་བསྒོམས་པ་ལས་སྐྱེས་པའི། །སྣང་བ་
ཟངས་ཀྱི་འོད་པས་ལྷག་འབྱུང་ཞིང་། །ཞེས་བྱུང་། དོན་ནི། ཅིའི་ཕྱིར་ས་
འདི་ལ་འོད་འཕྲོ་བ་ཞེས་བརྗོད་ཅེ་ན། ས་དེར་ནི་བདེ་བར་གཤེགས་པའི་སྲས་པོ་ལ་
ཡང་དག་པར་རྫོགས་པ་ཡི་བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་སྔར་ལས་ལྷག་པར་
བསྒོམས་པ་ལས་སྐྱེས་པའི་ཡེ་ཤེས་ཀྱི་སྣང་བ་ས་གསུམ་པར་བཤད་པའི་ཟངས་ཀྱི་འོད་
པས་ཏེ་འོད་ལས་ཀྱང་ལྷག་པ་འབྱུང་ཞིང་། དེའི་ཕྱིར་ས་དེ་ལ་འོད་འཕྲོ་བའོ་ཞེས་
བཤད་དོ། །ཞེས་པའོ། ། དེ་བས་
གསུམ་པ། སྤངས་པའི་ཁྱད་པར་བསྟན་པ་ནི། རང་ དུ་ ལྟ་བ་ དང་
འབྲེལ་ཡོངས་སུ་ཟད། །ཅེས་བྱུང། དོན་ནི། རང་དུ་སྟེ་ཕྲ་བའི་བདག་དང་
བདག་གིར་ལྟ་བ་དང་འབྲེལ་བའམ་དེའི་རྒྱུ་ཅན་གྱི་སེམས་ཅན་རང་སྐྱ་ཐུབ་པའི་རྫས་
ཡོད་དུ་འཛིན་པ་དང་། ཕུང་སོགས་བདེན་པར་འཛིན་པའི་ཉོན་མོངས་ཆུང་ངུ་ས་
བཞི་བ་འདིར་ཡོངས་སུ་ཟད་པར་འགྱུར་རོ། །ཞེས་པའོ། ། ལྷོ་
འདིར་མཐའ་ཅུང་ཟད་དཔྱད་པ་ལ། ཁ་ཅིག་ན་རེ། རང་སྐྱ་ཐུབ་པའི་རྫས་
ཡོད་དུ་འཛིན་པའི་འཇིག་ལྟ་ལྷན་སྐྱེས་མེད་ཟེར་ན། དེ་མི་འཐད་པར་ཐལ། ས་བཅུ་
།



136 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བའི་མདོ་ལས། ས་འོད་འཕྲོ་བ་འདི་ལ་གནས་པའི་བྱང་ཆུབ་སེམས་དཔའ་དེ་འཇིག་
ཚོགས་ལ་ལྟ་བ་ཞེས་སོགས་ཀྱི་དངོས་བསྟན་གྱི་རང་སྐྱ་ཐུབ་པའི་རྫས་ཡོད་ཀྱི་བདག་ཏུ་
གྲུབ་པར་ལྟ་བའི་ས་བཞི་བའི་དངོས་སྐལ་གྱི་སྤང་བྱ་ལྷན་སྐྱེས་ཡོད་པའི་ཕྱིར། རྣམ་
བཤད་ལས། མདོ་ལས་ཀྱང་འཇིག་ལྟ་ལྷན་སྐྱེས་ཡོད་པར་བསྟན་ཏོ། །ཞེས་གསུངས་
པའི་ཕྱིར། ཁ་ཅིག་ན་རེ། ས་བཞི་བ་འདིར་འཇིག་ལྟ་ལྷན་སྐྱེས་རགས་པ་ཟད་པར་
ཐལ། མདོ་དང་རྩ་བའི་ལུང་དོན་གྲུབ་པའི་ཕྱིར་ན་མ་ཁྱབ་སྟེ། དེ་ས་བཞི་བའི་སྤང་བྱ་
ལ་དགོངས་པའི་ཕྱིར། རྣམ་བཤད་ལས། ཟད་པའི་དོན་ཡང་ས་དེའི་སྤང་བྱར་གྱུར་
པའི་བདག་འཛིན་གཉིས་ཀྱི་ས་བོན་སྤངས་པ་ཡིན་གྱི། ཐམས་ཅད་ཟད་པ་མིན་ནོ། །
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རང་རྒྱུ་གང་ཟག་གི་བདག་འཛིན་ཕྲ་མོ་
ལ་མ་ལྟོས་པར་ཐོག་མ་ནས་ངའོ་སྙམ་དུ་རང་སྐྱ་ཐུབ་པའི་རྫས་ཡོད་དུ་འཛིན་པའི་
འཇིག་ལྟ་ཡོད་པར་ཐལ། འཇིག་ལྟ་རགས་པ་ལྷན་སྐྱེས་ཡོད་པའི་ཕྱིར་ན་མ་ཁྱབ།
འདོད་མི་ནུས་ཏེ། ཐོག་མར་ཕྲ་མོའི་འཇིག་ལྟ་སྐྱེས་པ་ལ་ལྟོས་པའི་ཕྱིར། རྣམ་བཤད་
ལས། ཕྲ་བའི་འཇིག་ལྟའི་བདག་ཏུ་ལྟ་བ་དང་འབྲེལ་བ་སྟེ། དེ་སྔོན་དུ་འགྲོ་བའི་
བདག་དང་ སེམས་ཅན་སོགས་རང་སྐྱ་ཐུབ་ པའི་རྫས་ཡོད་ དུ་འཛིན་པ། ཞེས་
གསུངས་པའི་ཕྱིར། ཁོ་ན་རེ། རང་རྒྱུད་པ་མན་ཆད་ཀྱིས་འདོད་པའི་རང་སྐྱ་ཐུབ་
པའི་རྫས་ཡོད་ཀྱི་འཇིག་ལྟ་ལྷན་སྐྱེས་དེ་སྐབས་འདིར་ལྷན་སྐྱེས་སུ་ཁས་ལེན་པར་ཐལ།
སྐབས་འདིར་རང་སྐྱ་ཐུབ་པའི་རྫས་ཡོད་དུ་འཛིན་པའི་བློ་ལྷན་སྐྱེས་ཤིག་འདོད་པའི་
ཕྱིར་ན་མ་ཁྱབ་སྟེ། ཕུང་བོ་དང་མཚན་ཉིད་མི་མཐུན་པའི་རང་སྐྱ་ཐུབ་པའི་རྫས་ཡོད་
དུ་འཛིན་པའི་བློ་ལྷན་སྐྱེས་མེད་ཀྱང་
། ཕུང་བོའི་བདག་ཉིད་ཅན་གྱི་རང་སྐྱ་ཐུབ་པའི་
རྫས་ཡོད་དུ་འཛིན་པའི་ལྷན་སྐྱེས་ཡོད་པའི་ཁྱད་པར་འཐད་པའི་ཕྱིར། རྣམ་བཤད་



137
༄༅། །ས་བཞི་བ་འོད་འཕྲོ་བ་བཤད་པ།
ལས། གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པ་ནི་གྲུབ་མཐས་བློ་མ་བསྒྱུར་པ་
ལ་ཡང་ཡོད་མོད་ཀྱང་གང་ཟག་ཕུང་བོ་དང་མཚན་ཉིད་མི་མཐུན་པའི་གཞན་དུ་ཡོད་
པར་འཛིན་པ་ནི་གྲུབ་མཐས་བློ་མ་བསྒྱུར་པ་ལ་མེད་དོ། །ཞེས་གསུངས་པའི་ཕྱིར།
ཁོ་ན་རེ། རང་རྒྱུད་པ་མན་ཆད་ཀྱི་ལུགས་ལ་འཇིག་ལྟ་ཀུན་བཏགས་དང་། ལྷན་
སྐྱེས་གཉིས་མེད་པར་ཐལ། རང་རྒྱུད་པས་འདོད་པའི་ལྷན་སྐྱེས་དེ་ཡང་འདི་བས་མུ་
སྟེགས་པས་བཏགས་པའི་ཀུན་བཏགས་སུ་འདོད་པའི་ཕྱིར་ན་མ་ཁྱབ། །
རང་ལུགས་ལ། དཔེར་ན་ཚོང་དཔོན་ཚོང་བ་ལས་ཟུར་དུ་མི་བཀར་བ་ལྟར་
བདག་ཕུང་བོ་ལས་ཟུར་དུ་མི་བཀར་བར་ཕུང་བོའི་རང་བཞིན་གྱིས་ཕུང་བོ་ལ་དབང་
བསྒྱུར་ཞིང་། ཕུང་བོ་ཚུར་བདག་ལ་ལྟོས་ཀྱང་བདག་ཕར་ལ་མི་ལྟོས་པ་ཚོང་དཔོན་
ལྟར་གྲུབ་པ་དེ་འདི་བས་འདོད་པའི་ལྷན་སྐྱེས་རགས་པའི་རྫས་ཡོད་དང་། དཔེར་ན།
ཕྱུགས་རྫིས་ཕྱུགས་ལ་དབང་བསྒྱུར་བ་དང་ཕྱུགས་དང་མི་མཐུན་པ་ལྟར་ཕུང་བོ་དང་
མཚན་ཉིད་མི་མཐུན་པར་རྗེ་ཁོལ་ལྟར་དབང་སྒྱུར་བ་བོར་གྲུབ་པ་དེ་རང་སྡེ་གཞན་གྱི་
ལྷན་སྐྱེས་ཀྱི་རྫས་ཡོད་དང་། མི་འཇིག་པའི་རྟག་པ་དང་ཆ་མེད་པའི་གཅིག་བུར་གྲུབ་
པ་དེ་རང་སྡེ་ཀུན་གྱིས་ཀུན་བཏགས་སུ་འདོད་པའི་རྫས་ཡོད་དང་གསུམ་ཡོད་པའི་
ཕྱིར། དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་བཞི་བའི་རྣམ་པར་
བཤད་པའོ།། ༈ །།
| དང་
ད་པ་
བྱ ས་པ་མ་ག 1:|:
1:|: ༡༢ན༡༢ བ་ད་ན་་་་་་་་་



138
ས་ལྔ་བ་སྦྱང་དཀའ་བ་བཤད་པ། །
ལྔ་བ། ༤ ས་ལྔ་བ་སྦྱང་དཀའ་བ་བཤད་པ་ལ་གཉིས། སའི་ངེས་ཚིག་དང་།
བསམ་གཏན་ལྷག་ཅིང་བདེན་པ་ལ་མཁས་པར་བསྟན་པའོ། །དང་བོ་ནི། བདག་
ཉིད་ཆེ་དེ་བདུད་ རྣམས་ཀུན་ཀྱིས་ཀྱང་། །སྦྱང་དཀའི་ ས་ ལ་ ཕམ་
པར་ནུས་མ་ཡིན། །ཞེས་བྱུང་། དོན་ནི། བདག་ཉིད་ཆེ་སྟེ་ས་ལྔ་བ་བ་དེ་ནི་ལྷའི་
བུའི་བདུད་རྣམས་ཀུན་གྱིས་ཀྱང་སྦྱང་དཀའི་ས་ལ་གནས་པ་ལས་ཕམ་པར་ནུས་པ་མ་
ཡིན་ན། དེ་ལས་གཞན་པའི་བདུད་ཀྱི་བྲན་ལ་སོགས་པ་རྣམས་ཀྱིས་ལྟ་སྨོས་ཀྱང་ཅི་
དགོས་པ་དེའི་ཕྱིར་ན་ས་འདིའི་མིང་ལ་སྦྱང་དཀའ་བ་ཞེས་པའོ། །ཞེས་བྱའོ། །
གཉིས་པ། བསམ་གཏན་ལྷག་ཅིང་བདེན་པ་ལ་མཁས་པར་བསྟན་པ་ནི།
བསམ་ གཏན་ ལྷག་ ཅིང་ བློ་ བཟང་ བདེན་ རང་ བཞིན། ། ཞིབ་ མོ་
རྟོགས་ལའང་ཤིན་ཏུ་མཁས་པ་འཐོབ། །ཅེས་བྱུང་། དོན་ནི། ས་ལྔ་བ་
འདིར་རྣམ་གཡེང་སོགས་ཀྱིས་མི་བརྫི་བའི་བསམ་གཏན་གྱི་ཕར་ཕྱིན་ལྷག་ཅིང་།
དེར་མ་ཟད་བློ་བཟང་སྟེ་འཕགས་པའི་བདེན་པ་བཞིའི་རང་བཞིན་དེ་ནི། ཞིབ་མོ་ཡི་
བློས་རྟོགས་པ་ལའང་ཤིན་ཏུ་མཁས་པ་འཐོབ་པ་དེའི་ཕྱིར་ན། བདེན་བཞི་ཕྲ་རགས་
ལ་མཁས་པའི་ལྷག་པའི་ཤེས་རབ་ཅན་དུ་ཡང་འགྱུར་རོ། །ཞེས་པའོ། ། དེ་
འདིའི་སྐབས་སུ་བདེན་བཞིའི་མཐའ་ཅུང་ཟད་དཔྱད་པ་ལ། དགག་གཞག་



139
༄༅། །ས་ལྔ་བ་སྦྱང་དཀའ་བ་བཤད་པ།
སྤོང་གསུམ་ལས། དང་བོ་ལ་ཁ་ཅིག་ན་རེ། བདེན་བཞི་ལ་ཕྲ་རགས་གཉིས་མེད་ཟེར་
བ་མི་འཐད་པར་ཐལ། དེ་ལ་ཕྲ་རགས་གཉིས་ཡོད་པའི་ཕྱིར་ཏེ། མངོན་པ་གཉིས་
ནས་བཤད་པའི་བདེན་བཞི་རགས་པ་ཡོད་པ་གང་ཞིག དེ་ནས་མ་བཤད་པའི་བདེན་
བཞི་ཕྲ་མོ་ཡང་ཡོད་པའི་ཕྱིར། དང་བོ་སླ། གཉིས་པ་གྲུབ་སྟེ། བདེན་འཛིན་ཕྲ་མོས་
ཐོག་མའི་མ་རིག་པ་བྱས་པའི་འཕེན་བྱེད་ལས་ཀྱི་འཕངས་འབྲས་བདེན་སྟོང་སྒྱུ་མ་ལྟ་
བུའི་སྡུག་བདེན་དེ་མངོན་པ་གཉིས་ནས་མ་བཤད་པའི་སྡུག་བདེན་ཕྲ་མོ་དང་།
བདེན་འཛིན་དང་མཚུངས་ལྡན་གྱི་ཆགས་སོགས་ཉོན་མོངས་པའི་ཀུན་འབྱུང་དང་།
དེས་དྲངས་པའི་ལས་ཀྱི་ཀུན་འབྱུང་དེ། དེ་ནས་མ་བཤད་པའི་ཀུན་འབྱུང་ཕྲ་མོ་དང་།
མཐོང་སྤང་བདེན་འཛིན་སྤངས་པའི་འགོག་བདེན་དེ། མངོན་པ་གཉིས་ནས་མ་
བཤད་པའི་འགོག་བདེན་ཕྲ་མོ་དང་། བདེན་མེད་མངོན་སུམ་དུ་རྟོགས་པའི་ལམ་
བདེན་ནི། དེ་ནས་མ་བཤད་པའི་ལམ་བདེན་ཕྲ་མོ་དང་། བཞི་བོ་དེ་ཡིན་པའི་ཕྱིར། །
ཁ་ཅིག བདེན་བཞི་ལ་ཕྲ་རགས་གཉིས་ཡོད་ཀྱང་། དེའི་ཁྱད་ཆོས་བཅུ་དྲུག་ལ་ཕྲ་
རགས་གཉིས་མེད་ཟེར་བ་མི་འཐད་པར་ཐལ། བདེན་བཞི་ཕྲ་མོ་རེ་རེའི་ཁྱད་ཆོས་
བཞི་བཞི་འབྱེད་རྒྱུ་ཡོད་པའི་ཕྱིར། ཁ་ཅིག འཕགས་པའི་བདེན་བཞིའི་སྒྲ་བཤད་
གྲུབ་མཐའ་འོག་མ་དང་མཐུན་ཟེར་ན། དེ་མི་འཐད་པར་ཐལ། འཕགས་པ་རྣམས་
ཁོ་ན་ལ་བདེན་པས་ན་འཕགས་པའི་བདེན་པ་ཞེས་བཤད་པ་མི་འཐད་པའི་ཕྱིར། །
དེར་ཐལ། དེ་དག་འཕགས་པ་ཁོ་ན་ལ་བདེན་པ་མ་ཡིན་པར་འཇིག་རྟེན་པའི་ཐ་སྙད་
ཀྱི་སྒོ་ནས་ཀྱང་བདེན་པར་འཇོག་དགོས་པའི་ཕྱིར་དང་། དེའི་ཚིག་ཟུར་གྱི་འཕགས་
པ་ཞེས་པ་འཕགས་པའི་དགེ་འདུན་ཁོ་ན་ལ་སྦྱར་མི་དགོས་པར་འཇིག་རྟེན་གྱི་དངོས་
པོ་ལའང་འཕགས་པའི་སྒྲ་འཇུག་པའི་ཕྱིར་ཏེ། འཕགས་པའི་སྐད་དོད་ཨཱརྱ་ཞེས་པ་



140
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཇིག་རྟེན་པའི་རྗེ་རིགས་སམ་ཇོ་བོ་དང་འཕགས་པའི་སྐད་ཅེས་པ་ལྟ་བུ་ལེགས་སྦྱར་
གྱི་སྐད་དང་། འཇིག་རྟེན་པའི་ས་ལས་རིང་དུ་འཕགས་པ་གསུམ་ག་ལ་འཇུག་པའི་
ཕྱིར། ཡང་ཚིག་ཟུར་གྱི་འཕགས་པ་ཞེས་པ་འཕགས་པའི་གང་ཟག་ལ་བཞག་ཀྱང་
ཁྱོད་ལྟར་བཤད་མི་དགོས་པར་ཐལ། གང་ལ་དམིགས་ན་འཕགས་པར་བྱེད་པའི་
བདེན་པ་ཡིན་པས་ན་འཕགས་པའི་བདེན་པ་དང་། འཕགས་པས་བསྟན་པའི་
བདེན་པ་ཡིན་པས་ན་འཕགས་པའི་བདེན་པ་ཞེས་ཀྱང་བཤད་ཆོག་པའི་ཕྱིར། ཁ་
ཅིག་ན་རེ། རང་གི་ཁྱད་ཆོས་སྟོང་བདག་མེད་མངོན་སུམ་དུ་རྟོགས་པ་ལ་འཕགས་
ལམ་ཐོབ་དགོས་པའི་སྡུག་བདེན་དེ། སྡུག་བདེན་ཕྲ་མོའི་མཚན་ཉིད་ཟེར་བ་མི་
འཐད་པར་ཐལ། དེ་འདྲའི་སྟོང་བདག་མེད་གཉིས་བདེན་མེད་ལ་བྱེད་ན་སྡུག་བདེན་
ཕྲ་རགས་གཉིས་བདེན་མེད་དུ་མངོན་སུམ་དུ་རྟོགས་པ་ལ་འཕགས་ལམ་ཐོབ་དགོས་
པར་འདྲ་བས་མི་འཐད་ལ། རང་སྐྱ་ཐུབ་པའི་རྫས་ཡོད་ཀྱི་སྟོང་བདག་མེད་ལ་བྱེད་ན།
དེ་མངོན་སུམ་དུ་རྟོགས་པའི་སོ་སྐྱེ་ཡོད་པས་མི་འཐད་པའི་ཕྱིར། ཁ་ཅིག སྡུག་
བདེན་ཕྲ་རགས་ཀྱི་མི་རྟག་པ་དང་སྡུག་བསྔལ་བ་གཉིས་ལ་ཕྲ་རགས་མེད་ཟེར་བ་མི་
འཐད་པར་ཐལ། རགས་པའི་སྡུག་བདེན་མི་རྟག་པ་དང་སྡུག་བསྔལ་བར་མངོན་སུམ་
དུ་རྟོགས་ནས་ཕྲ་བའི་སྟེང་གི་དེ་གཉིས་མངོན་སུམ་དུ་མ་རྟོགས་པའི་ཉན་ཐོས་སྡེ་བ་
ཡོད་པའི་ཕྱིར། ནད་པ་དང་། ས་ལ་ས་བདག་ལྟ་བས་གཏོ་
ཆུ་གཉིས་པ། རང་ལུགས་ལ། རང་རྒྱུ་བདེན་འཛིན་སོགས་ཀུན་འབྱུང་བདེན་
པ་ཕྲ་མོས་བསྐྱེད་པའི་སྡུག་བསྔལ་བའམ་ཟག་བཅས་ཉེར་ལེན་གྱི་ཕུང་བོ་དེ། རང་
ཉིད་ཕྲ་བའི་སྡུག་བདེན་ཡིན་པའི་མཚན་ཉིད། དེ་འདྲའི་སྡུག་བདེན་ཐུང་མཐའི་སྐད་
ཅིག་མ་གཅིག་གི་ཡུན་ལ་འཇིག་པའི་མི་རྟག་པ་དང་། སྡུག་བསྔལ་བ་དང་། བདེན་



༄༅། །ས་ལྔ་པ་སྦྱང་དཀའ་བ་བཤད་པ། །
141
པས་སྟོང་བ་དང་། རང་དབང་བའི་བདག་མེད་པ་བཞི་སྡུག་བདེན་གྱི་ཁྱད་ཆོས་ཕྲ་མོ་
དང་། བདེན་འཛིན་གྱིས་ཐུན་མོང་མ་ཡིན་པར་དྲངས་པའི་ལས་ཉོན་ཅི་རིགས་པས་
བསྡུས་པའི་རང་འབྲས་སྡུག་བདེན་སྐྱེད་བྱེད་ཡིན་པ་དེ། ཀུན་འབྱུང་བདེན་པ་ཕྲ་
མོའི་མཚན་ཉིད། དེ་འདྲའི་ལས་ཉོན་དེའི་རྒྱུ་དང་། ཀུན་འབྱུང་། རབ་སྐྱེ། རྐྱེན་
བྱས་པའི་ཆ་རྣམས་དེའི་ཁྱད་ཆོས་ཕྲ་མོ་དང་། ལམ་བདེན་བསྒོམ་སྟོབས་ཀྱིས་སྒྲིབ་
གཉིས་གང་རུང་སྤངས་པའི་ཆོས་ཉིད་དེ། ཕྲ་བའི་འགོག་བདེན་གྱི་མཚན་ཉིད། དེ་
འདྲའི་འགོག་པ་སོགས་བཞི་དེའི་ཁྱད་ཆོས་ཕྲ་མོ་དང་། ལམ་སོགས་ཁྱད་ཆོས་བཞི་
ལྡན་གྱི་འཕགས་ལམ་དེ། ཕྲ་བའི་ལམ་བདེན་གྱི་མཚན་ཉིད། དེ་འདྲའི་ལམ་གྱི་
བདེན་པར་མཚོན་པ་ལ་བདེན་མེད་མངོན་སུམ་དུ་རྟོགས་པའི་གནས་སྐབས་ལ་ལྟོས་
པའི་ལམ་དང་རིག་པ་སོགས་བཞི་ལམ་བདེན་གྱི་ཁྱད་ཆོས་ཕྲ་མོ་དང་། རང་སྐྱ་ཐུབ་
པའི་རྫས་ཡོད་དུ་གྲུབ་པར་འཛིན་པའི་བློས་དྲངས་པའི་སྡུག་བདེན་དེ། སྡུག་བདེན་
རགས་པ་དང་། རང་སྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་བློས་དྲངས་པའི་
ལས་ཉོན་གཉིས། ཀུན་འབྱུང་རགས་པ་དང་། མངོན་པ་གཉིས་ནས་བཤད་པའི་
ཉོན་མོངས་མངོན་གྱུར་རེ་ཞིག་སྤངས་པའི་སྤངས་པ་དེ། འགོག་བདེན་རགས་པ་
དང་། རང་སྐྱ་ཐུབ་པའི་རྫས་ཡོད་དུ་གྲུབ་པས་སྟོང་བ་ཙམ་མངོན་སུམ་དུ་རྟོགས་པའི་
ལམ་དེ། ལམ་བདེན་རགས་པར་འཇོག་གོ །ལྷག་བཅས་མྱང་འདས་ཀྱི་མཚན་ཉིད་
ཡོད་དེ། ཉོན་མོངས་སྤངས་ཤིང་འཇུག་ཤེས་དྲུག་མངོན་གྱུར་ཅི་རིགས་ལ་ཡུལ་བདེན་
སྣང་གི་ལྷག་མ་དང་བཅས་པའི་མྱང་འདས་དེ་དེ་ཡིན་པའི་ཕྱིར། ལྷག་མེད་མྱང་
འདས་ཀྱི་མཚན་ཉིད་ཡོད་དེ། ཉོན་མོངས་སྤངས་པར་མ་ཟད་སྡུག་བསྔལ་མ་ལུས་པ་
ཆོས་དབྱིངས་སུ་ཟད་ཅིང་། འཇུག་ཤེས་དྲུག་གང་ལ་ཡང་བདེན་སྣང་གི་ལྷག་མ་ཉེ་



142
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བར་ཞི་བའི་མཉམ་བཞག་དང་བཅས་པའི་མྱང་འདས་དེ་དེ་ཡིན་པའི་ཕྱིར། ལྷག་
མེད་མྱང་འདས་མངོན་དུ་བྱས་ནས་དེའི་རྗེས་སུ་ལྷག་བཅས་མྱང་འདས་མངོན་དུ་
བྱེད་དགོས་པས་གྲུབ་མཐའ་གཞན་དང་མི་འདྲའོ། །|:ཀ་བ་ག་བ་ག་བ་པ་
གསུམ་པ། རྩོད་སྤོང་ལ། ཁོ་ན་རེ། བཅོམ་ལྡན་འདས་ཀྱི་ཐུགས་རྒྱུད་ཀྱི་མྱང་
འདས་དེ་འཇུག་ཤེས་ལ་ཡུལ་བདེན་སྣང་དང་བཅས་པའི་མྱང་འདས་ཡིན་པར་ཐལ།
བཅོམ་ལྡན་འདས་ཀྱི་འཇུག་ཤེས་ལ་ཡུལ་བདེན་པར་སྣང་བའི་ཕྱིར། དེར་ཐལ། དེ་ལ་
ཡུལ་བདེན་པར་སྣང་བ་སྣང་བའི་ཕྱིར་ན་མ་ཁྱབ། གོང་དུ་འདོད་མི་ནུས་ཏེ། ལྷག་མེད་
མྱང་འདས་ཡིན་པའི་ཕྱིར། ཁ་ཅིག གཉེན་པོའི་སྟོབས་ཀྱིས་དེ་བཞིན་ཉིད་དྲི་མ་དང་
བྲལ་བ་དེ། འགོག་བདེན་མིན་ཟེར་བ་མི་འཐད་པར་ཐལ། ཆོས་ཉིད་གཉེན་པོའི་
སྟོབས་ཀྱིས་དྲི་མ་དང་བྲལ་བའི་ཚེ་ནམ་མཁའ་ལ་སྤྲིན་ཟད་པ་ལྟར་དེ་བཞིན་ཉིད་མ་ཡིན་
པའི་ཟད་ཆ་མེད་པའི་ཕྱིར། བྱས་པ་ལ་ཁོ་ན་རེ། ཉོན་མོངས་གཉེན་པོས་ཟད་པ་དེ་
བཞིན་ཉིད་དང་འགོག་བདེན་ཡིན་པར་ཐལ། ཉོན་མོངས་གཉེན་པོས་ཆོས་དབྱིངས་སུ་
ཟད་པ་དེ་བཞིན་ཉིད་དང་འགོག་བདེན་ཡིན་པའི་ཕྱིར་ན་མ་ཁྱབ། ཁོ་ན་རེ། འགོག་
བདེན་ཆོས་ཅན། ཁྱོད་ཀྱི་དགག་བྱ་ཤེས་བྱ་ལ་མི་སྲིད་པར་ཐལ། ཁྱོད་དོན་དམ་བདེན་
པ་ཡིན་པའི་ཕྱིར་ན་མ་ཁྱབ། དེ་ལ་ཁྱབ་པ་ཡོད་པར་ཐལ། རང་ཉིད་ཆོས་ཉིད་དུ་འཇོག་
པའི་དགག་བྱ་ཤེས་བྱ་ལ་མི་སྲིད་པ་གཅིག་དགོས་པའི་ཕྱིར་ན་ཡང་མ་ཁྱབ་སྟེ། དེ་ཆོས་
ཉིད་དུ་འཇོག་པའི་དགག་བྱ་མི་སྲིད་ཀྱང་། དེ་འགོག་བདེན་དུ་འཇོག་པའི་དགག་བྱ་
ཤེས་བྱ་ལ་སྲིད་པའི་ཕྱིར། ཁོ་ན་རེ། མྱང་འདས་ཀྱི་དགག་བྱ་དང་། འགོག་བདེན་གྱི་
དགག་བྱ་ལ་ཡོད་པས་ཁྱབ་པར་ཐལ། དེ་གཉིས་ཀྱི་མྱ་ངན་ལས་འདའ་རྒྱུའི་དགག་བྱ་
དང༌། འགོག་རྒྱུའི་དགག་བྱ་ལ་ཡོད་པས་ཁྱབ་པའི་ཕྱིར་ན་མ་ཁྱབ། ཁོ་ན་རེ། མྱང་



143
འདས་ཀྱི་འདའ་རྒྱུའི་མྱ་ངན་ལ་ཡོད་པས་མ་ཁྱབ་པར་ཐལ། རང་བཞིན་གྱིས་མྱ་ངན་
ལས་འདའ་རྒྱུའི་མྱ་ངན་ལ་ཡོད་པས་མ་ཁྱབ་པའི་ཕྱིར་ན་མ་ཁྱབ། དབུ་མ་ལ་འཇུག་པ་
ལས་དོན་དམ་པའི་སེམས་བསྐྱེད་པ་ལྔ་བའི་རྣམ་པར་བཤད་པའོ།། ༈ །། །།
ས་དྲུག་པ་མངོན་དུ་གྱུར་པ་བཤད་པ།
གཉིས་པ། ས་དྲུག་པ་མངོན་དུ་གྱུར་པ་བཤད་པ་ལ་བཞི། སའི་ངེས་ཚིག་
དང་ཕར་ཕྱིན་ལྷག་ཚུལ་བསྟན་པ། ཤེས་རབ་ཀྱི་ཕར་ཕྱིན་ཀྱི་བསྔགས་པ། ཟབ་མོ་
རྟེན་འབྱུང་གཟིགས་པའི་དེ་ཉིད་བཤད་པ། སའི་ཡོན་ཏན་བརྗོད་པའི་སྒོ་ནས་
མཇུག་བསྡུ་བའོ། །དང་བོ་ནི། མངོན་དུ་ཕྱོགས་ པར་མཉམ་བཞག་སེམས་
གནས་ཏེ། །རྫོགས་ པའི་ སངས་རྒྱས་ཆོས་ ལ་ མངོན་ ཕྱོགས་ཤིང་། །
འདི་བརྟེན་འབྱུང་བའི་དེ་ཉིད་མཐོང་བ་དེ། །ཤེས་རབ་གནས་པས།
འགོག་པ་ཐོབ་ པར་ འགྱུར། །ཞེས་བྱུང་། དོན་ནི། ས་དྲུག་པ་མངོན་དུ་
ཕྱོགས་པ་སྟེ་མངོན་དུ་གྱུར་པར་མཉམ་པར་བཞག་པའི་སེམས་ལ་གནས་ཏེ། མཉམ་
བཞག་གི་སེམས་འདི་ལ་བརྟེན་ནས་རྟེན་ཅིང་འབྲེལ་བར་འབྱུང་བའི་དེ་ཉིད་མཐོང་བ་
ཡི་བྱང་སེམས་དེ། ཤེས་རབ་ཀྱི་ཕར་ཕྱིན་ལྷག་པ་ལ་གནས་པས་འགོག་པ་ཡི་སྙོམས་
པར་འཇུག་པ་ཐུན་མོང་མ་ཡིན་པ་འཐོབ་པར་འགྱུར་ལ། རྫོགས་པའི་སངས་རྒྱས་ཀྱི་
ཆོས་འཐོབ་པ་ལ་མངོན་དུ་ཕྱོགས་ཤིང་སྟེ་མངོན་དུ་གྱུར་པ་དེའི་ཕྱིར་ན་ས་འདི་ལ་



144 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མངོན་དུ་གྱུར་པ་ཞེས་བྱའོ། །ཞེས་པའོ། །འདི་ནས་བྱང་བག་མ
གཉིས་པ། ཤེས་རབ་ཀྱི་ཕར་ཕྱིན་ཀྱི་བསྔགས་པ་ནི། ཇི་ལྟར་ལོང་བའི་
ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་འདོད་པ་
ཡི། །ཡུལ་དུ་འཁྲིད་ པ་ དེ་ བཞིན་ འདིར་ ཡང་ བློས། །མིག་ཉམས་
ཡོན་ཏན་བླངས་ཏེ་ རྒྱལ་ ཉིད་འགྲོ། །ཞེས་བྱུང་། དོན་ནི། ཇི་ལྟར་ཏེ་
དཔེར་ན་ལོང་བའི་ཚོགས་ཀུན་ཏེ་མཐའ་དག་འགྲོ་བར་འདོད་པ་ཡི་ཡུལ་དུ་མིག་དང་
ལྡན་པའི་སྐྱེས་བུ་གཅིག་གིས་འཁྲིད་པར་བྱེད་པ་དེ་བཞིན་དུ། ལམ་གྱི་སྐབས་འདིར་
ཡང་བློས་ཏེ་ཤེས་རབ་ཀྱིས་དེ་ཁོ་ན་ཉིད་ལ་ལྟ་བའི་མིག་ཉམས་པའི་སྦྱིན་སོགས་ཀྱི་ཡོན་
ཏན་རྣམས་བླངས་ཏེའམ་ཡོངས་སུ་བཟུང་ནས་རྒྱལ་བ་སངས་རྒྱས་ཀྱི་གོ་འཕང་དེ་ཉིད་
དུ་འགྲོའོ། །ཞེས་པའོ། ། | 16 | 1:|:ཀུན་
གསུམ་པ། ཟབ་མོ་རྟེན་འབྱུང་གཟིགས་པའི་དེ་ཁོ་ན་ཉིད་བཤད་པ་ལ་ལྔ།
ཟབ་མོའི་དོན་བཤད་པར་དམ་བཅའ་བ། ཟབ་མོའི་དོན་བཤད་པའི་སྣོད་ངོས་བཟུང་
བ། དེ་ལ་བཤད་ན་ཡོན་ཏན་འབྱུང་ཚུལ། སྣོད་ལྡན་གྱི་གང་ཟག་ལ་ཉན་པར་བསྐུལ་
བ། རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ་ལོ། །དང་བོ་ནི། ཇི་ལྟར་དེ་
ཡིས་ཆེས་ཟབ་ཆོས་རྟོགས་པ། །ལུང་དང་ གཞན་ ཡང་ རིགས་ པས་
ཡིན་པས་ན། །དེ་ལྟར་འཕགས་པ་ཀླུ་སྒྲུབ་གཞུང་ལུགས་ལས། །ཇི་
ལྟར་གནས་པའི་ལུགས་བཞིན་བརྗོད་པར་བྱ། །ཞེས་བྱུང་། དོན་ནི། ས་
དྲུག་པ་བ་དེ་ཡིས་ཆེས་ཤིན་ཏུ་ཟབ་པའི་ཆོས་ཀྱི་ཚུལ་ཇི་ལྟར་རྟོགས་པ་དེ་ལྟར་ཀླུ་སྒྲུབ་
ཀྱི་ཐུགས་སུ་ཆུད་ནས་མངོན་སུམ་དུ་མདོ་སྡེའི་ལུང་དང་། གཞན་ཡང་རྩ་ཤེས་སོགས་
ལས་རིགས་པས་གཏན་ལ་ཕབ་པ་ཡིན་པས་ན་སྟེ་རྒྱུ་མཚན་དེའི་ཕྱིར། འཕགས་པ་ཀླུ་



145
༄༅། །ས་དྲུག་པ་མངོན་དུ་གྱུར་པ་བཤད་པ། ས་
སྒྲུབ་ཀྱི་གཞུང་ལུགས་ལས་དེ་ཁོ་ན་ཉིད་ཇི་ལྟར་བསྟན་པ་ལྟར་གནས་པའི་ལུགས་ཐུན་
མོང་མ་ཡིན་པ་དེ་བཞིན་དུ་ཟླ་བའི་ཞབས་བདག་གིས་བརྗོད་པར་བྱའོ། །ཞེས་པའོ། །
མ་འདི་དག་གི་སྐབས་སུ་མཐའ་ཅུང་ཟད་དཔྱད་པ་ལ། ཁ་ཅིག་ན་རེ། རང་
འགྲེལ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་ལྷག་པས་འགོག་པ་འཐོབ་པར་
འགྱུར་གྱི་སྔོན་དུ་ནི་མ་ཡིན་ཏེ། ཤེས་རབ་ལྷག་པར་གྱུར་པ་མེད་པའི་ཕྱིར། ཞེས་ས་
དྲུག་པའི་སྔོན་དུ་འགོག་སྙོམས་མི་འཐོབ་པར་གསུངས་པ་མི་འཐད་པར་ཐལ། མཐོང་
ལམ་རྩེ་སྦྱོར་གྱི་སྐབས་ནས་འགོག་སྙོམས་ཐོབ་པའི་ཕྱིར། དེར་ཐལ། དེའི་ཐད་ཀྱི་
མདོ་ལས། དེ་རྣམ་པར་ཐར་པ་བརྒྱད་པོ་དེ་དག་དང་མཐར་གྱིས་གནས་པའི་སྙོམས་
པར་འཇུག་པ་དགུ་བོ་དེ་དག་རྣམ་པར་ཕྱེ་ཞིང་སེངྒེ་རྣམ་པར་བསྒྱིངས་པའི་ཏིང་ངེ་
འཛིན་ལ་སྙོམས་པར་འཇུག་གོ །ཞེས་གསུངས་པའི་ཕྱིར་ན་མ་ཁྱབ་སྟེ། དེ་འགོག་
པའི་རྣམ་ཐར་རྗེས་མཐུན་པ་དང་འགོག་སྙོམས་རྗེས་མཐུན་པ་ཐོབ་ནས་སྙོམས་པར་
འཇུག་པ་ལ་དགོངས་པའི་ཕྱིར། རྩ་བར་འདོད་མི་ནུས་ཏེ། ཐེག་ཆེན་རིགས་ངེས་
ཀྱིས་ས་དྲུག་པ་མན་ཆད་དུ་འགོག་སྙོམས་མི་ཐོབ་པ་དྲངས་མ་ཐག་པའི་རང་འགྲེལ་གྱི་
ལུང་གིས་འགྲུབ་པའི་ཕྱིར། ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །ཞེས་སོགས་
ཀྱི་སྐབས་སུ་ཡང་མཐའ་ཅུང་ཟད་དཔྱད་ན། བོད་ཀྱི་མཁས་པ་མང་བོས། སྤྲིན་ཆེན་
ལས། ཀླུ་སྒྲུབ་སྟོན་པ་འདས་ནས་ལོ་བཞི་བརྒྱ་ལོན་པ་ན་འབྱུང་བར་གསུངས་ཞེས་
བཤད་ལ། ཆེན་པོ་ཁ་ཅིག བོད་དུ་འགྱུར་བའི་སྤྲིན་ཆེན་ལས་དེ་ལྟར་མི་འབྱུང་བས་
སྟོན་པ་འདས་ནས་ལོ་བཞི་བརྒྱ་ལོན་པ་ན་ཀླུ་སྒྲུབ་འབྱུང་བར་གསུངས་པ་མི་འཐད་
ཟེར་བ་གཉིས་ལས། ཕྱི་མ་མི་འཐད་པར་ཐལ། བོད་དུ་འགྱུར་བའི་སྤྲིན་ཆེན་ལས།
བཞི་བརྒྱ་ལོན་པ་ན་ཞེས་མ་གསུངས་ཀྱང་། སྤྲིན་ཆེན་སྟོང་ཕྲག་བཅུ་གཉིས་པ་ལས་



146 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གསུངས་པ་ཟླ་བས་འདིར་དྲངས་པ་ཡིན་པའི་ཕྱིར། ཁ་ཅིག་ན་རེ། སློབ་དཔོན་འདི་
ཚེ་ལོ་བརྒྱད་ཅུ་བའི་དུས་སུ་བྱོན་ཅིང་། ལོ་བརྒྱ་ལས་མ་བཞུགས་པ་ཡིན་པར་ཐལ།
རྔ་བོ་ཆེའི་མདོ་ལས། ལོ་བརྒྱད་ཅུ་བ་ལ་བསྟན་པ་ནུབ་པའི་ཚེ་ཞེས་སོགས་གསུངས་
པའི་ཕྱིར་ན་མ་ཁྱབ་སྟེ། སློབ་དཔོན་ལྷོ་ཕྱོགས་སུ་ལན་གསུམ་ཕེབས་པའི་ཐ་མའི་དུས་
ཀྱི་ལུང་བསྟན་ཡིན་པར་རིགས་པའི་རྒྱ་མཚོ་ལས་གསུངས་པའི་ཕྱིར། ཁ་ཅིག སློབ་
དཔོན་འདི་དང་བོར་སོ་སྐྱེ་ཡིན་པ་ལས་ཕྱིས་སུ་ས་དང་བོ་ཐོབ་པར་སྤྱན་རས་གཟིགས་
བརྟུལ་ཞུགས་ཀྱིས་བཤད་པ་ལྟར་ཡིན་ཟེར་བ་ཡང་མི་འཐད་པར་ཐལ། དེ་སྣང་བ་
ཚུལ་བསྟན་གྱི་བཤད་པ་ཙམ་ཡིན་པའི་ཕྱིར་ཏེ། དངོས་པོའི་གནས་ཚོད་ལ་ས་བདུན་
པ་བ་དང་། ཚེ་དེ་ལ་ས་བརྒྱད་པ་བརྙེས་པར་ཁས་ལེན་དགོས་པའི་ཕྱིར། རྔ་བོ་ཆེ་
ལས། དེ་ནས་ངས་ས་བདུན་པ་ལ་བཞག་སྟེ་མི་ཕལ་བ་ཞིག་ཏུ་བྱིན་གྱིས་བརླབས་
ནས་ཞེས་སོགས་གསུངས་པའི་ཕྱིར། ་་་་་་ 1:|: 1
རང་ལུགས་ལ། སློབ་དཔོན་འདི་སྟོན་པ་མྱ་ངན་ལས་འདས་ནས་ལོ་བཞི་བརྒྱ་
ལོན་པ་ན་འཁྲུངས་པ་ཡིན་ཏེ། ལང་གཤེགས་ལས། ང་ནི་མྱ་ངན་འདས་འོག་ཏུ། །
ལོ་ནི་བཞི་བརྒྱ་ལོན་པ་ན། །ཞེས་དང་། སྤྲིན་ཆེན་ལས། གཞོན་ནུ་འདི་ང་མྱ་ངན་
ལས་འདས་ནས་ལོ་བཞི་བརྒྱ་ལོན་པ་ན་ཀླུ་ཞེས་བྱ་བའི་དགེ་སློང་དུ་གྱུར་ནས། ཞེས་
གསུངས་པའི་ཕྱིར། གཞན་ཡང་། སློབ་དཔོན་འདི་ལུང་བསྟན་པའི་མདོ་ཡོད་དེ།
འཇམ་དཔལ་རྩ་རྒྱུད་དང་། རྔ་བོ་ཆེ། གསེར་འོད། དུས་ཀྱི་འཁོར་ལོའི་རྒྱུད་ཕྱི་མ་
སོགས་ཡོད་པའི་ཕྱིར། སློབ་དཔོན་འདིས་ཆོས་སྒྲ་གསུམ་བསྒྲགས་ཚུལ་ཡོད་དེ། སྐུ་
ཚེ་སྟོད་ལ་དགེ་སློང་བདེ་བྱེད་ལ་སོགས་པ་བསླབ་པ་ལ་གཡེལ་བ་རྣམས་ཚར་བཅད་
ནས་རུང་བ་མ་ཡིན་པའི་གཞི་ཆེན་པོ་ཡོངས་སུ་སྤངས་ཏེ། ཆོས་སྒྲ་དང་བོ་བསྒྲགས།



147
༄༅། །ས་དྲུག་པ་མངོན་དུ་གྱུར་པ་བཤད་པ།
དེ་ནས་གྲུབ་པ་བརྙེས་ཏེ་ལོ་ལྔ་བཅུ་ནས་བརྒྱའི་བར་ཅི་རིགས་ལ་ཀླུ་ཡུལ་ནས་ཤེར་ཕྱིན་
སྤྱན་དྲངས་ཏེ་རིགས་ཚོགས་དྲུག་གི་སྐབས་སུ་སྟོང་ཉིད་རྒྱས་པར་བསྟན་པའི་ཆོས་སྒྲ་
གཉིས་པ་བསྒྲགས། དེ་ནས་སྒྲ་མི་སྙན་དུ་ལོ་ཉིས་བརྒྱར་འགྲོ་དོན་མཛད་ནས་འཛམ་
གླིང་དུ་ཕེབས་ཏེ། སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་བོ་ཡོད་
པར་སྟོན་པའི་ཆོས་དབྱིངས་བསྟོད་པ་སོགས་མཛད་པའི་ཚེ་ཆོས་སྒྲ་གསུམ་པ་བསྒྲགས་
པའི་ཕྱིར། རྩ་ཤེས་བརྩམས་པ་དང་། དབུ་མ་བའི་ཤིང་རྟའི་སྲོལ་ཕྱེ་བ་ཀླུ་སྒྲུབ་ཅེས་
པའི་མཚན་གསོལ་བ་ཀླུ་ཡུལ་ནས་ཤེར་ཕྱིན་སྤྱན་དྲངས་པ་སོགས་དུས་རགས་པ་
མཉམ་པས་རིགས་ཚོགས་དྲུག་ཀྱང་གཅིག་ཆར་བརྩམས་ཞེས་ཁས་ལེན་དགོས་པ་
འདྲའོ། །སྔགས་ལུགས་ལྟར་ན་སློབ་དཔོན་འདི་ཚེ་གཅིག་ལུས་གཅིག་ལ་སངས་རྒྱས་
པར་བཞེད་དོ། །ཀླུ་སྒྲུབ་སློབ་མ་ཟླ་གྲགས་ཡིན་ཞེས་གསུངས་པས་ཟླ་བ་གྲགས་པ་ཀླུ་
སྒྲུབ་ཀྱི་དངོས་སློབ་ཡིན་བྱས་པ་ལ། ཁོ་ན་རེ། དེ་མ་ཡིན་པར་ཐལ། འཇུག་པ་རང་
འགྲེལ་རྩོམ་དུས་སློབ་དཔོན་དབྱིག་གཉེན་དང་། ཆོས་སྐྱོང་དང་ཕྱོགས་གླང་སོགས་
སྔར་ནས་མྱ་ངན་ལས་འདས་པར་བཤད་པའི་ཕྱིར་ན་མ་ཁྱབ་སྟེ། སློབ་དཔོན་གྱིས་
ཆོས་སྒྲ་གསུམ་པ་བསྒྲགས་པ་དང་། ཐོགས་མེད་སྐུ་མཆེད་ཕྱོགས་གླང་སོགས་དུས་
རགས་པ་མཉམ་ལ། ཕྱོགས་གླང་གི་སྤེལ་མར་བསྟོད་པའི་ལན་དཔའ་བོས་བརྩམས་
པ་དང་། ཟླ་བའི་ཞབས་ལོ་སུམ་བརྒྱ་བཞུགས་པར་རྡོ་རྗེ་གདན་པའི་གསུང་འགྲོས་
ལས་འབྱུང་བའི་ཕྱིར་རོ། ། 11:|: :: 2:|::སད་པ་དང་1:|:ཀྱི
ཁོ་གཉིས་པ། ཟབ་དོན་བཤད་པའི་སྣོད་ངོས་བཟུང་བ་ནི། སོ་སོ་སྐྱེ་བོའི་
དུས་ནའང་སྟོང་བ་ཉིད་ཐོས་ནས། །ནང་དུ་རབ་ཏུ་དགའ་བ་ཡང་
དང་ཡང་དུ་འབྱུང་། །རབ་ཏུ་དགའ་བ་ལས་བྱུང་ མཆི་ མས་ མིག་



148
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བརླན་ཞིང་། །ལུས་ཀྱི་བ་སྤུ་ལྡང་བར་འགྱུར་བ་གང་ཡིན་པ། །དེ་
ལ་རྫོགས་ པའི་ སངས་ རྒྱས་བློ་ ཡི་ ས་ བོན་ཡོད། །དེ་ ཉིད་ ཉེ་ བར་
བསྟན་པའི་སྣོད་ནི་དེ་ཡིན་ཏེ། །དེ་ལ་དམ་པའི་དོན་གྱི་བདེན་པ་
བསྟན་པར་བྱ། །ཞེས་བྱུང་། དོན་ནི། དེ་ཁོ་ན་ཉིད་བཤད་པའི་སྣོད་དེ་ཇི་ལྟ་བུ་
ཡིན་ཞེ་ན། ལས་དང་བོ་བ་སོ་སོ་སྐྱེ་བོའི་དུས་ནའང་སྟོང་བ་ཉིད་ཕྱིན་ཅི་མ་ལོག་པར་
ཐོས་ནས་ནང་དུ་གཏམ་དེ་ལ་རབ་ཏུ་དགའ་བ་ཡང་དང་ཡང་དུ་འབྱུང་བ་དང། རབ་
ཏུ་དགའ་བ་དེ་ལས་བྱུང་བའི་མཆི་མས་མིག་བརླན་ཞིང་ལུས་ཀྱི་བ་སྤུ་ལྡང་བར་འགྱུར་
བ་གང་ཡིན་པ་དེ་ལ་ཡང་དག་པར་རྫོགས་པའི་སངས་རྒྱས་ཀྱི་བློ་རྣམ་པར་མི་རྟོག་པ་ཡི་
ས་བོན་ཡོད་པའི་ཕྱིར་ན། དེ་ཁོ་ན་ཉིད་ཉེ་བར་བསྟན་པའི་སྣོད་ནི་གང་ཟག་དེ་ཡིན་
ཏེ། གང་ཟག་དེ་ལ་འཆད་འགྱུར་གྱི་དམ་པའི་དོན་གྱི་བདེན་པ་བསྟན་པར་བྱའོ། །
ཞེས་པའོ། ། 11 : དཀོ ན པ : 1:|: 1:| :
1:| གསུམ་པ། དེ་ལ་བཤད་ན་ཡོན་ཏན་འབྱུང་ཚུལ་ནི། དེ་ལ་དེ་ཡི་རྗེས་སུ་
འགྲོ་བའི་ཡོན་ཏན་འབྱུང༌། །རྟག་ཏུ་ཚུལ་ཁྲིམས་ཡང་དག་བླངས་
ནས་གནས་པར་འགྱུར། །སྦྱིན་པ་ གཏོང་བར་འགྱུར་ ཞིང་ སྙིང་རྗེ་
སྟེན་པར་བྱེད། །བཟོད་པ་སྒོམ་བྱེད་དེ་ཡི་དགེ་བའང་བྱང་ཆུབ་ཏུ། །
འགྲོ་བ་དགྲོལ་བར་བྱ་ཕྱིར་ཡོངས་སུ་བསྔོ་བྱེད་ཅིང་། །རྫོགས་པའི་
བྱང་ཆུབ་སེམས་དཔའ་རྣམས་ལ་གུས་པར་བྱེད། །ཅེས་བྱུང་། དོན་ནི།
ཟབ་དོན་ཉན་པའི་སྣོད་དེ་ལ་སྟོང་བ་ཉིད་ཀྱི་ལྟ་བ་ཉན་པ་དེ་ཡི་རྗེས་སུ་འགྲོ་བའི་ཡོན་
ཏན་རྣམས་འབྱུང་ངོ་། །ཡོན་ཏན་ཇི་ལྟ་བུ་འབྱུང་ཞེ་ན། སྟོང་བ་ཉིད་ཀྱི་ལྟ་བ་སྐྱེ་བ་
གཞན་དུ་མི་ཉམས་པར་བྱ་བའི་ཕྱིར་དུ་རྟག་ཏུ་ཚུལ་ཁྲིམས་ཡང་དག་པར་བླངས་ནས་



149
༄༅། །ས་དྲུག་པ་མངོན་དུ་གྱུར་པ་བཤད་པ། དེ
གནས་པར་འགྱུར་ལ། སྟོང་ཉིད་སྒོམ་པའི་རྟེན་དེ་ལ་འཚོ་བའི་ཡོ་བྱད་ཀྱིས་མི་ཕོངས་
པར་བྱ་བའི་ཕྱིར་དུ་ཡར་མར་གྱི་ཞིང་ལ་སྦྱིན་པ་གཏོང་བར་འགྱུར་ཞིང་། སེམས་ཅན་
ཐམས་ཅད་ལ་སྙིང་རྗེ་སྟེན་པར་བྱེད་པ་དང་། ཁྲོ་བས་ངན་སོང་དུ་འཕེན་པ་སོགས་ཀྱི་
ཉེས་དམིགས་བསམ་ནས་བཟོད་པ་སྒོམ་པར་བྱེད་པ་དང་ཚུལ་ཁྲིམས་ལ་སོགས་པ་
དེ་ཡི་དགེ་བའི་རྩ་བའང་བྱང་ཆུབ་ཏུ་འགྲོ་བ་དགྲོལ་བར་བྱ་བའི་ཕྱིར་དུ་ཡོངས་སུ་སྔོ་
བར་བྱེད་ཅིང་། བྱང་སེམས་མ་གཏོགས་ཉན་རང་གིས་རྟེན་འབྲེལ་ཟབ་མོ་བྱང་
སེམས་བཞིན་དུ་སྟོན་མི་ནུས་པར་མཐོང་ནས་རྫོགས་པའི་བྱང་ཆུབ་སེམས་དཔའ་
རྣམས་ལ་ཤིན་ཏུ་གུས་པར་བྱེད་དོ། །ཞེས་པའོ། །
བཞི་བ། སྣོད་ལྡན་གྱི་གང་ཟག་ལ་ཉན་པར་བསྐུལ་བ་ནི། ཟབ་ཅིང་རྒྱ་
ཆེའི་ཚུལ་ལ་མཁས་པའི་སྐྱེ་བོས་ནི། །རིམ་གྱིས་རབ་ཏུ་དགའ་བའི་
ས་ནི་ འཐོབ་ འགྱུར་ བས། །དེ་ ནི་ དོན་ དུ་ གཉེར་ བས་ ལམ་ འདི་
མཉན་པར་གྱིས། །ཞེས་བྱུང་། དོན་ནི། གོང་དུ་བཤད་པ་ལྟར་གྱི་ཟབ་ཅིང་རྒྱ་ཆེ་
བའི་ཚུལ་ལ་མཁས་པའི་སྐྱེ་བོས་ནི་ཡུན་རིང་དུ་བར་མ་ཆད་པར་ཟབ་པ་དང་རྒྱ་ཆེ་བའི་
དགེ་བའི་ཚོགས་རྣམས་སོ་སྐྱེའི་སར་ངེས་པར་བསགས་ནས་རིམ་གྱིས་རབ་ཏུ་དགའ་
བའི་ས་ནི་ངེས་པར་འཐོབ་པར་འགྱུར་བས་ས་རབ་ཏུ་དགའ་བ་དེ་ནི་དོན་དུ་གཉེར་
བས་འཆད་འགྱུར་གྱི་ཟབ་མོའི་ལམ་འདི་མཉན་པར་གྱིས་ཤིག་ཅེས་པའོ། །



150
རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
| ལྔ་བ། རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ་ལ་གསུམ། ཡང་དག་
པའི་དོན་ལུང་གིས་བསྟན་པའི་ཚུལ། ལུང་གི་དོན་དེ་རིགས་པས་བསྒྲུབ་པ། དེས་
གྲུབ་པའི་དོན་སྟོང་ཉིད་ཀྱི་རབ་དབྱེ་བཤད་པའོ། །དང་བོ་ལ་གཉིས། ལུང་ལས་
གསུངས་པའི་ཚུལ་འགོད་པ་དང་། དེ་ཁོ་ན་ཉིད་ཤེས་པའི་མི་མཐུན་ཕྱོགས་ངོས་
བཟུང་བའོ། །དང་བོ་ནི། ས་བཅུ་བའི་མདོ་ལས། ས་ལྔ་བ་བ་དེ་ས་དྲུག་པ་ལ་འཇུག་
པ་ན། ཆོས་མཉམ་པ་ཉིད་བཅུས་འཇུག་གོ །བཅུ་གང་ཞེ་ན། འདི་ལྟ་སྟེ། ཆོས་
ཐམས་ཅད་མཚན་མ་མེད་པར་མཉམ་པ་ཉིད་དང་། ཆོས་ཐམས་ཅད་མཚན་ཉིད་
མེད་པར་མཉམ་པ་ཉིད་དང་། དེ་བཞིན་དུ་སྐྱེ་བ་མེད་པ་དང་། མ་སྐྱེས་པ་དང་།
དབེན་པ་དང་། སྤྲོས་པ་མེད་པ་དང་། བླངས་པ་མེད་པ་དང་དོར་བ་མེད་པར་མཉམ་
པ་ཉིད་དང་། ཆོས་ཐམས་ཅད་སྒྱུ་མ་དང་རྨི་ལམ་དང་མིག་ཡོར་དང་བྲག་ཆ་དང་ཆུ་
ཟླ་དང་གཟུགས་བརྙན་དང་སྤྲུལ་བ་ལྟ་བུར་མཉམ་པ་ཉིད་དང་། ཆོས་ཐམས་ཅད་
དངོས་པོ་དང་དངོས་པོ་མེད་པ་གཉིས་སུ་མེད་པར་མཉམ་པ་ཉིད་དེ། དེ་ཆོས་ཐམས་
ཅད་ཀྱི་རང་བཞིན་དེ་ལྟར་རབ་ཏུ་རྟོགས་པ་ན་རྣོ་ཞིང་རྗེས་སུ་མཐུན་པའི་བཟོད་པས་
བྱང་ཆུབ་སེམས་དཔའི་ས་དྲུག་པ་མངོན་དུ་གྱུར་པ་རྗེས་སུ་འཐོབ་སྟེ་ཞེས་བྱུང་། དོན་
བསྡུ་ན། ས་ལྔ་བ་བ་ས་དྲུག་པ་ལ་མཉམ་ཉིད་བཅུའི་སྒོ་ནས་འཇུག་པར་གསུངས་པ་



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ། །
151
ལ། བཅུ་གང་ཡིན་ཞེ་ན། དེའི་ལན་དུ་གསུངས་སོ། །མཉམ་ཉིད་བཅུ་ངོས་འཛིན་
ཚུལ་ཡོད་དེ། དཀར་དམར་སོགས་ཀྱི་མཚན་མ་རྣམས་དེ་བཞིན་ཉིད་ལ་མཉམ་པར་
བཞག་པའི་ཡེ་ཤེས་ཀྱི་གཟིགས་ངོར་མེད་པར་མཉམ་པ་དེ། མཉམ་ཉིད་དང་བོ་དང་།
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པ་མེད་པར་མཉམ་པ་དེ། མཉམ་ཉིད་
གཉིས་པ་དང་། ཆོས་ཀུན་མ་འོངས་པ་ན་རང་གི་མཚན་ཉིད་ཀྱིས་སྐྱེ་བ་མེད་པར་
མཉམ་པ་དེ། མཉམ་ཉིད་གསུམ་པ་དང་། འདས་པ་དང་ད་ལྟ་བའི་ཆོས་ཀུན་རང་
མཚན་གྱིས་སྐྱེས་པ་དང་འགག་པ་མེད་པར་མཉམ་པ་དེ། མཉམ་ཉིད་བཞི་བ་དང་།
དངོས་པོ་སྐྱེ་འགྱུར་དང་སྐྱེས་པ་རང་མཚན་གྱིས་དབེན་པ་སྟེ་སྟོང་བར་མཉམ་པ་དེ།
མཉམ་ཉིད་ལྔ་བ་དང་། འཕྲལ་དུ་ལུང་རིགས་ཀྱིས་བྱས་པ་མིན་པར་ཆོས་ཐམས་ཅད་
གདོད་ནས་ཏེ་སྔོན་ནས་རང་བཞིན་གྱིས་རྣམ་པར་དག་པར་མཉམ་པ་དེ། མཉམ་
ཉིད་དྲུག་པ་དང་། ཆོས་ཀུན་དེ་ཁོ་ན་ཉིད་ལ་མཉམ་པར་བཞག་པའི་ཡེ་ཤེས་ཀྱི་
གཟིགས་ངོར་གཉིས་སྣང་གི་སྤྲོས་པ་མེད་པར་མཉམ་པ་དེ། མཉམ་ཉིད་བདུན་པ་
དང་། ཆོས་ཀུན་དོན་དམ་པར་བླང་དོར་མེད་པར་མཉམ་པ་དེ། མཉམ་ཉིད་བརྒྱད་
པ་དང་ཆོས་ཀུན་སྒྱུ་མའི་དཔེ་བདུན་ལྟར་རང་བཞིན་གྱིས་གྲུབ་པས་སྟོང་བར་མཉམ་
པ་དེ། མཉམ་ཉིད་དགུ་བ་དང་། འདུས་བྱས་ཀྱི་ཆོས་དངོས་པོ་དང་། འདུས་མ་
བྱས་ཀྱི་ཆོས་དངོས་མེད་དུ་རང་བཞིན་མེད་པར་མཉམ་པ་དེ། མཉམ་ཉིད་བཅུ་བ་
ཡིན་པའི་ཕྱིར། དེ་རྣམས་ལས་བླང་དོར་མེད་པར་མཉམ་པ་དང་། སྒྱུ་མའི་དཔེ་
བདུན་ལྟར་མཉམ་པ་དང་། དངོས་པོ་དང་དངོས་པོ་མེད་པར་མཉམ་པ་སྟེ་ཕྱི་མ་འདི་
གསུམ་རེ་རེར་བྱེད་དགོས་ཏེ། རྣམ་བཤད་ལས། དེ་བཞིན་དུ་ཞེས་པ་ནི་ཆོས་ཐམས་
ཅད་ཅེས་པ་བླང་དོར་མེད་པའི་བར་ལ་སྦྱོར་བའོ། །དེ་གཉིས་མཉམ་ཉིད་གཅིག་དང་།



152 9 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྒྱུ་མ་སོགས་བདུན་ལྟར་མཉམ་པ་རྣམས་མཉམ་པ་ཉིད་གཅིག་ཏུ་བྱ་ཞིང་། ཐ་མ་
གཉིས་ཀྱང་གཅིག་ཏུ་བྱའོ། །ཞེས་གསུངས་པའི་ཕྱིར། མཉམ་ཉིད་རྣམས་ལ་ཁྱབ་ཆེ་
ཆུང་ཡོད་དེ། དང་བོ་གཉིས་ཁྱབ་ཆེ་ལ་གཞན་བརྒྱད་ནི་དེ་གཉིས་ཀྱི་ཁྱད་པར་དུ་བྱས་
ནས་བསྟན་པ་ཙམ་ཡིན་པའི་ཕྱིར། དེར་ཐལ། མཉམ་ཉིད་བདུན་པ་དང་བོའི་ཁྱད་
པར་དང་། མཉམ་ཉིད་གསུམ་པ་དང་བཞི་བ་དང་ལྔ་བ་གསུམ་མཉམ་ཉིད་གཉིས་
པའི་ཁྱད་པར་དང་། མཉམ་ཉིད་དྲུག་པ་བརྒྱད་པ་དགུ་བ་བཅུ་བ་བཞི་ལ་དང་བོ་
གཉིས་ཀའི་ཁྱད་པར་དུ་བྱས་པ་ཡོད་པའི་ཕྱིར། ཡང་ན། ཕྱི་མ་བརྒྱད་ལ་མདོར་
བསྟན་གཉིས་ཀའི་དབང་དུ་བྱས་པའི་མཉམ་ཉིད་རེ་སྦྱར་ཡང་མི་འགལ་བའི་ཚུལ་
རྟོགས་སླའོ། །
གཉིས་པ། དེ་ཁོ་ན་ཉིད་ཤེས་པའི་མི་མཐུན་ཕྱོགས་ངོས་བཟུང་བ་ལ་གཉིས།
དགག་བྱ་ངོས་འཛིན་དགོས་པའི་རྒྱུ་མཚན་དང་སྦྱར་ཏེ་དགག་བྱ་ངོས་འཛིན་ལྟར་
སྣང་དགག་པ། ཐལ་རང་གི་དགག་བྱ་སོ་སོར་ངོས་འཛིན་པའོ། །དང་བོར་མཐའ་
ཅུང་ཟད་དཔྱད་པ་ལ། སྔ་རབས་པ་ཁ་ཅིག་ན་རེ། དགག་བྱ་ངོས་མ་ཟིན་ཀྱང་ཡུལ་
ཅི་ཡང་བློ་ལ་མ་ཤར་བ་དེ་གནས་ལུགས་མཐོང་བ་དང་རྟོགས་པ་ཡིན་ཞེས་སྨྲ་བ་དག་
མི་འཐད་པར་ཐལ། དེ་ལྟ་ན་རང་གིས་མི་ཤེས་པའི་འཇིག་རྟེན་ཁམས་ཀྱི་བརྟན་གཡོ་
མཐའ་དག་གི་གནས་ལུགས་མ་རྟོགས་པའི་གང་ཟག་མེད་པར་ཐལ་བའི་ཕྱིར་ཏེ།
ཡུལ་དེ་དག་གི་རྣམ་པ་ཅི་ཡང་མི་འཆར་བ་དེ་དག་གི་གནས་ལུགས་མཐོང་བའི་དོན་
ཡིན་པའི་ཕྱིར། འདོད་ན། ལྟ་མིན་གྱི་མ་རིག་པ་ཡིན་ན་གནས་ལུགས་རྟོགས་པས་
ཁྱབ་པར་ཐལ་ལོ། །གཞན་ཡང་སྤྱོད་འཇུག་ལས། བཏགས་པའི་དངོས་ལ་མ་རེག་
པར། །དེ་ཡི་དངོས་མེད་འཛིན་མ་ཡིན། །ཞེས་སྟོང་ཉིད་རྟོགས་པ་ལ་དགག་བྱ་ངོས་



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
153
ཟིན་དགོས་པར་གསུངས་པ་མི་འཐད་པར་ཐལ། བློ་ལ་ཅི་ཡང་མ་ཤར་བ་དེ་སྟོང་ཉིད་
རྟོགས་པའི་དོན་ཡིན་པའི་ཕྱིར། རྟགས་ཁས། འདོད་མི་ནུས་ཏེ། སྟོང་ཉིད་རྟོགས་
པ་ལ་བློ་ལ་ཅི་ཡང་མ་ཤར་བ་ཙམ་གྱིས་མི་ཆོག་པར་སྟོང་བ་ཉིད་ཀྱི་དགག་བྱ་ངོས་ཟིན་
པའི་སྒོ་ནས་རང་བཞིན་མེད་པ་རྟོགས་པ་ཞིག་དགོས་པའི་ཕྱིར། ཡང་ཁ་ཅིག་ན་རེ།
ཐ་སྙད་ཞིབ་མོ་མི་ཤེས་ཀྱང་སྟོང་ཉིད་རྟོགས་ནུས་པས་སྟོང་ཉིད་རྟོགས་པ་ལ་ཐ་སྙད་
ཚད་གྲུབ་རྟོགས་མི་དགོས་ཏེ། དོན་དམ་བདེན་པ་ཀུན་རྫོབ་ལས་གཞན་ཡིན་པའི་
ཕྱིར་ཟེར་བ་མི་འཐད་པར་ཐལ། ཐ་སྙད་ཚད་གྲུབ་མི་ཤེས་པར་རང་བཞིན་མེད་པ་
རྟོགས་མི་སྲིད་པའི་ཕྱིར་ཏེ། རྒྱང་འཕེན་པས་སྐྱེ་བ་སྔ་ཕྱི་རང་བཞིན་མེད་པར་བཟུང་
བ་ཆད་ལྟ་དང་། དབུ་མ་བས་སྐྱེ་བ་སྔ་ཕྱི་རང་བཞིན་མེད་པར་བཟུང་བ་ལྟ་བ་རྣམ་
དག་ཡིན་པའི་རྒྱུ་མཚན་ཡོད་པའི་ཕྱིར། ཁྱབ་
རང་ལུགས་ལ། སྐབས་འདིར་སྟོང་ཉིད་ངེས་པ་ལ་དགག་བྱ་ངོས་འཛིན་
དགོས་ཏེ། དེ་ངོས་མ་ཟིན་ན་དེ་བཀག་པའི་སྟོང་ཉིད་ངོས་མི་ཟིན་པའི་ཕྱིར། སྤྱིར་
དགག་བྱ་ལ། ལམ་གྱི་དགག་བྱ་དང་རིགས་པའི་དགག་བྱ་གཉིས་ལས། དང་བོ་ལ་
ཡོད་པ་གཅིག་དགོས་ཏེ། དེ་མེད་ན་སེམས་ཅན་ཐམས་ཅད་རང་གྲོལ་དུ་ཐལ་བ་དང་།
ལམ་བསྒོམ་པའི་ངལ་བ་དོན་མེད་དུ་ཐལ་བའི་ཕྱིར། གཉིས་པ། རིགས་པ་ཡང་དག་
གི་དགག་བྱ་ལ་ལོག་འཛིན་དང་དེའི་བཟུང་བའི་ཡུལ་ལ་དགག་བྱར་བྱས་པ་གཉིས་
འཇོག་དགོས་ཏེ། དཔེར་ན། ལྟོས་པའི་རིགས་པའི་དགག་བྱ་ལ་དངོས་པོ་རྒྱུ་ལ་མི་
ལྟོས་པར་བཟུང་བ་དང་། དེའི་ཡུལ་གཉིས་ཀ་མི་འཐད་པའམ་མི་རིགས་པས་ན་
དགག་བྱར་མཛད་པ་ལྟ་བུ་ཡིན་པའི་ཕྱིར། རིགས་པ་ཡང་དག་ལ་དབྱེ་ན། ལྟོས་པའི་
རིགས་པ་དང་། འཐད་སྒྲུབ་ཀྱི་རིགས་པ་དང་། བྱ་བ་བྱེད་པའི་རིགས་པ་དང་།



154
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཆོས་ཉིད་ཀྱི་རིགས་པ་དང་བཞི་ཡོད། བསྡུ་ན། གཉིས་སུ་འདུ་སྟེ། དོན་དམ་དཔྱོད་
བྱེད་ཀྱི་རིགས་པ་དང་། ཐ་སྙད་དཔྱོད་བྱེད་ཀྱི་རིགས་པ་གཉིས་སུ་འདུ་བའི་ཕྱིར།
རིགས་པ་དང་རུང་བ་འཐད་པ་རྣམས་དོན་གཅིག དེས་ན་འཐད་པའི་བཟློག་ཟླ་ལ་
རིགས་པའི་དགག་བྱར་བྱ་སྟེ། རིགས་པ་བཞིའི་བཟློག་ཟླ་མི་རིགས་པ་བཞི་ལ་དགག་
བྱར་བྱེད་དགོས་པའི་ཕྱིར། རིགས་པ་ཡང་དག་དང་རྟགས་ཡང་དག་དོན་མི་གཅིག་
པས་རིགས་པ་ཡང་དག་གི་དགག་བྱ་ཡོད་ལ། རྟགས་ཡང་དག་གི་དགག་བྱ་མེད་པར་
བཤད་པ་ཤིན་ཏུ་ལེགས་པའི་ཕྱིར། 1:|ཀྱི་
ལྔ་རྩོད་སྤོང་ལ། ཁོ་ན་རེ། བདེན་འཛིན་གྱིས་བདེན་པར་བཟུང་བ་ཆོས་ཅན།
མེད་པར་ཐལ། མི་འཐད་པའི་ཕྱིར་ན་མ་ཁྱབ། འོ་ན་ཁྱོད་རང་ལ། གྲངས་ཅན་པའི་
བདག་ཡོད་པར་སྒྲུབ་པའི་རིགས་པ་ཆོས་ཅན། མེད་པར་ཐལ། མི་འཐད་པའི་ཕྱིར།
ཁྱབ་པ་ཁས། ཡང་ཁོ་ན་རེ། བདེན་འཛིན་ཆོས་ཅན། དོན་དམ་དཔྱོད་བྱེད་ཀྱི་
རྟགས་ཡང་དག་གི་དགག་བྱ་ཡིན་པར་ཐལ། དོན་དམ་དཔྱོད་བྱེད་ཀྱི་རིགས་ཤེས་ཀྱི་
རྗེས་དཔག་གི་དགག་བྱ་ཡིན་པའི་ཕྱིར་ན་ཤིན་ཏུ་མ་ཁྱབ། །
གཉིས་པ། ཐལ་རང་གི་དགག་བྱའི་ངོས་འཛིན་སོ་སོར་བཤད་པ་ལ། རང་
རྒྱུད་པའི་ལུགས་ཀྱི་དགག་བྱ་ངོས་འཛིན་དང་། ཐལ་འགྱུར་བའི་ལུགས་ཀྱི་དགག་བྱ་
ངོས་འཛིན་གཉིས། དང་བོ་ལ། དགག་གཞག་སྤོང་གསུམ་ལས། དང་བོ་ལ། ཁ་
ཅིག་ན་རེ། རིགས་ཤེས་ཀྱི་དཔྱད་བཟོད་དང་དེའི་རྙེད་དོན་གཉིས་དོན་གཅིག་ཏུ་
བྱས་ནས། སྐབས་འདིའི་དགག་བྱར་འཇོག་པ་མི་འཐད་པར་ཐལ། ཆོས་ཉིད་དོན་
དམ་དཔྱོད་བྱེད་ཀྱི་རིགས་ཤེས་ཀྱི་རྙེད་དོན་ཡིན་ཡང་སྐབས་འདིའི་དགག་བྱ་མ་ཡིན་
པའི་ཕྱིར། ཁ་ཅིག་ན་རེ། ཊཱིཀ་ཆེན་ལས། དབུ་མ་སྣང་བ་མ་གཏོགས་རང་རྒྱུད་པའི་



༄༅༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
155
གཞུང་ཁུངས་ཐུབ་གཞན་ལས་དགག་བྱ་ངོས་འཛིན་གསལ་བར་མི་འབྱུང་ལ། ཞེས་
བཤད་པ་མི་འཐད་པར་ཐལ། བདེན་གཉིས་ལས། བློ་ལ་སྣང་བ་འདི་ཁོ་ན། །ཀུན་
རྫོབ་གཞན་ནི་གཅིག་ཤོས་སོ། །ཞེས་པ་འདིས་དགག་བྱ་ངོས་འཛིན་གསལ་བར་
བཤད་པའི་ཕྱིར་ཏེ། གཞུང་འདིས་ཀུན་རྫོབ་ཏུ་གྲུབ་ཚུལ་དང་། དོན་དམ་དུ་གྲུབ་
ཚུལ་གཉིས་ཀ་བསྟན་པའི་ཕྱིར་ཟེར་ན། འོ་ན་ལུང་འདིའི་ཀུན་རྫོབ་ཅེས་པ་ཡན་ཆད་
ཀྱིས་ཀུན་རྫོབ་ཏུ་གྲུབ་པ་ནི། བ་ལང་རྫི་ཡན་ཆད་ཀྱི་བློ་ལ་སྣང་བ་འདི་ཁོ་ན་ཡིན་ལ་
ཞེས་བཤད། ལྷག་མས་དོན་དམ་དུ་གྲུབ་ཚུལ་བ་ལང་རྫི་སོགས་ལ་མི་སྣང་བར་བསྟན་
པར་ཐལ། དེའི་ཚིག་ཟུར་གྱི་བློ་དེ་བ་ལང་རྫི་ཡན་ཆད་ཀྱི་བློ་ལ་བྱེད། སྣང་ཞེས་པས་
གཅིག་ཤོས་མི་སྣང་བ་ལ་བྱེད་ཅིང་། ཁྱོད་ཀྱིས་དེ་གཉིས་གྲུབ་ཚུལ་ལ་སྦྱར་བའི་ཕྱིར།
འདོད་ན། བ་ལང་རྫི་སོགས་གྲོལ་ཟིན་པར་ཐལ་ལོ། །གཞན་ཡང་། གཞུང་དེ་བདེན་
གཉིས་ངོས་འཛིན་གྱི་གཞུང་མ་ཡིན་པར་ཐལ་བ་དང། དོན་དམ་བདེན་པ་ཡིན་པར་
གྲུབ་ན་བདེན་གྲུབ་ཡིན་པས་ཁྱབ་པར་ཐལ་ལོ། །ཁ་ཅིག་ན་རེ། གཟུགས་སོགས་ཀྱི་
སྟེང་གི་དོན་དམ་པར་མེད་ཅེས་པའི་དགག་བྱ་བདེན་པ་གང་ཡིན་དབང་ཤེས་ལ་སྣང་
ཟེར་བ་མི་འཐད་པར་ཐལ། གཟུགས་སོགས་རིགས་ཤེས་ཀྱི་ངོར་དོན་དམ་པར་སྐྱེ་བ་
དབང་ཤེས་ལ་མི་སྣང་བའི་ཕྱིར། དེར་ཐལ། གཟུགས་སོགས་ཡུལ་ལྔ་དང་དེ་བདེན་
གྲུབ་ལྔ་དབང་ཤེས་སོ་སོ་ལ་སྣང་ལ། དེ་དག་དོན་དམ་པར་སྐྱེ་བ་ལྔ་དང་རིག་ངོའི་
བདེན་གྲུབ་ཀྱི་སྐྱེ་བ་ལྔ་མི་སྣང་བའི་ཁྱད་པར་འཐད་པའི་ཕྱིར། རྣམ་བཤད་ལས།
མཐོང་བ་ནི་རྟོག་པ་ཡིན་གྱི་དབང་ཤེས་མིན་ཏེ། བདེན་གཉིས་འགྲེལ་བར། དགག་
བྱ་བདེན་པ་དབང་ཤེས་ལ་མི་སྣང་བར་བཤད་པ་འདིར་ཡང་འདྲ་བའི་ཕྱིར་རོ། །ཞེས་
གསུངས་པའི་ཕྱིར། ཁ་ཅིག་རང་རྒྱུད་པས་ཆོས་ཐམས་ཅད་རྟོག་པས་བཏགས་ཙམ་



156
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དུ་འདོད་ཟེར་བ་མི་འཐད་པར་ཐལ། དེས་ཆོས་ཐམས་ཅད་རང་ངོས་ནས་གྲུབ་པར་
འདོད་པའི་ཕྱིར་དང་། ཆོས་ཐམས་ཅད་བློ་ལ་སྣང་བའི་དབང་གིས་བཞག་ཙམ་ཡིན་
ཡང་། སྒྲ་རྟོག་གིས་བཏགས་ཙམ་མིན་པ་མི་འགལ་བར་འདོད་པའི་ཕྱིར། འདི་བས་
མིང་བརྡས་བཞག་ཙམ་གྱི་ཙམ་སྒྲས་རང་མཚན་གྱིས་གྲུབ་པ་དང་རང་ངོས་ནས་གྲུབ་
པ་གཅོད་པར་མི་བཞེད་པར་ཐལ། སེམས་ཙམ་པས་དེ་འདྲའི་ཙམ་སྒྲས་རང་ངོས་
ནས་གྲུབ་པ་གཅོད་པར་མི་བཞེད་པའི་ཕྱིར་ན་མ་ཁྱབ། རྟགས་གྲུབ་སྟེ། སེམས་ཙམ་
པས་ཀུན་བཏགས་རང་ངོས་ནས་གྲུབ་པར་བཞེད་པའི་ཕྱིར། འདོད་མི་ནུས་ཏེ།
སེམས་ཙམ་པའི་འདོད་ཚུལ་ལ་ལེགས་ལྡན་གྱིས་དགག་པ་མཛད་ནས་བདེན་གྲུབ་ཏུ་
ཀུན་བཏགས་པ་མཚན་ཉིད་ཀྱི་ངོ་བོ་ཉིད་མེད་རྒྱུ་དང་། བདེན་གྲུབ་ཏུ་མིང་བརྡས་
བཞག་ཙམ་དེ། ཀུན་བཏགས་མིང་བརྡས་བཞག་པའི་དོན་ཡིན་པའི་ཕྱིར། ལེགས་
བཤད་སྙིང་བོ་ལས། ཀུན་བཏགས་ལ་མཚན་ཉིད་ངོ་བོ་ཉིད་མེད་དོ། །ཞེས་གསུངས་
པའི་ཀུན་བཏགས་ནི་ཞེན་ཡུལ་དེ་དོན་དམ་པར་ཀུན་བཏགས་པ་དེ་ཡིན་ལ། དེ་ཉིད་
མིང་དང་བརྡས་བཞག་པར་གསུངས་པ་ནི། སྒྲ་རྟོག་གིས་བཏགས་པ་ཙམ་དུ་ཟད་
པའི་དོན་ནོ། །ཞེས་གསུངས་པའི་ཕྱིར། འགྲེལ་བ་དོན་གསལ་ལས། གཟུགས་ནས་
སངས་རྒྱས་ཞེས་བྱ་བའི་བར་གྱི་ཆོས་ཐམས་ཅད་བརྡར་བཏགས་པའི་ཐ་སྙད་པ་ཡིན་
ནོ། །ཞེས་པས་ཆོས་ཐམས་ཅད་བརྡའམ་ཐ་སྙད་པ་ཙམ་གྱིས་བཏགས་པར་བཤད་ཀྱི།
ཐ་སྙད་བཏགས་ཙམ་དུ་མ་བཤད་ལ། ཡུམ་གྱི་མདོ་ལས། གཟུགས་ནི་གློ་བུར་དུ་མིང་
གིས་བཏགས་པའོ། །ཞེས་པས་ཀྱང་གཟུགས་སོགས་དང་བོ་ནས་བདེན་པར་མ་གྲུབ་
པས་ན་གློ་བུར་བ་དང་བདེན་གྲུབ་ཏུ་མིང་བརྡས་བཞག་ཙམ་དུ་གསུངས་ཀྱི། མིང་
བརྡས་བཞག་ཙམ་དུ་གསུངས་པ་མ་ཡིན་པའི་ཕྱིར། ཁ་ཅིག་རྟ་གླང་དུ་མི་སྣང་ན་རྟ་



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
157
གླང་དུ་སྣང་བ་མེད་པས་ཁྱབ་ཟེར་ན། ཤེས་བྱ་ཆོས་ཅན། རྟ་གླང་དུ་སྣང་བ་མེད་པར་
ཐལ། རྟ་གླང་དུ་མི་སྣང་བའི་ཕྱིར། འདོད་མི་ནུས་ཏེ། ཤེས་བྱ་རྟ་གླང་དུ་སྣང་བ་ཡོད་
པའི་ཕྱིར་ཏེ། དེ་རྟ་གླང་དུ་འཛིན་པའི་རྟོག་པ་ཡོད་པའི་ཕྱིར། གཞན་ཡང་། བདེན་
གྲུབ་ཏུ་སྣང་བ་ཡོད་ན་བདེན་གྲུབ་ཏུ་སྣང་བས་ཁྱབ་པར་ཐལ། འདོད་པའི་ཕྱིར།
འདོད་ན། ཆོས་ཉིད་ཆོས་ཅན། དེར་ཐལ། དེའི་ཕྱིར། འདོད་ན། སྣང་ཚུལ་དང་
གནས་ཚུལ་མི་མཐུན་པར་ཐལ་ལོ། །ཁ་ཅིག་ན་རེ། གང་ཟག་ཕུང་བོ་དང་བདེན་
གྲུབ་ཀྱི་གཅིག་དང་དུ་མ་གང་རུང་དུ་མ་གྲུབ་པ་དེ། གང་ཟག་བདེན་མེད་ཀྱི་དོན་
ཡིན་པར་ཐལ། དེ་ལྟར་མ་གྲུབ་པ་དེ། དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། འདོད་ན། གང་ཟག་ཕུང་བོ་དང་བདེན་གྲུབ་ཀྱི་གཅིག་ཏུ་
མེད་པ་དེ། བདེན་མེད་ཀྱི་དོན་ཡིན་པར་ཐལ། འདོད་པའི་ཕྱིར་ན་འདིར་མ་ཁྱབ།
འདོད་ན། སྒྲ་རྟག་པ་དང་གཅིག་ཏུ་མ་གྲུབ་པ་དེ། སྒྲ་རྟག་པས་སྟོང་བའི་དོན་དུ་
ཐལ་ལོ། །ཡང་ཁོ་ན་རེ། དེས་ན་བདེན་གྲུབ་ཀྱི་གཅིག་ཏུ་མེད་པ་དང་བདེན་གྲུབ་ཀྱི་
དུ་མར་མེད་པ་དག་བདེན་མེད་ཀྱི་དོན་མིན་ཟེར་བ་ལ། འདི་ལྟར་འོ་ན་གཅིག་གི་
གནས་ལུགས་མེད་པར་ཐལ། བདེན་པར་གྲུབ་པའི་གཅིག་མེད་པ་དེ་དེ་མ་ཡིན་པའི་
ཕྱིར། འདོད་མི་ནུས་ཏེ། འཕགས་པའི་མཉམ་བཞག་ཟག་མེད་ཀྱི་ཡུལ་ལ་ལྟོས་ནས་
སྐྱེ་བ་མེད་པ་དང་འགག་པ་མེད་པ་ནས་ཡུལ་དེ་ལ་དོན་དུ་མ་མེད་པ་དང་། དོན་
གཅིག་ཡོད་པ་མ་ཡིན་པའི་བར་བརྒྱད་ཀ་གནས་ལུགས་མཐར་ཐུག་ཡིན་པའི་ཕྱིར།
མ་གྲུབ་ན། སྐྱེ་འགག་སོགས་བརྒྱད་པོ་དེ་ཆོས་ཅན། འཕགས་པའི་མཉམ་བཞག་
ཟག་མེད་ཀྱི་ངོར་ཁྱོད་མེད་པ་ཁྱོད་ཀྱི་གནས་ལུགས་མཐར་ཐུག་ཡིན་པར་ཐལ། ཁྱོད་
ཀུན་རྫོབ་པའི་ཆོས་ཡིན་པའི་ཕྱིར། གཞན་ཡང་། ང་བདེན་པར་མེད་པ་སྟོང་ཉིད་



158
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡིན་ལ། བདེན་གྲུབ་ཀྱི་ང་མེད་པ་སྟོང་ཉིད་མ་ཡིན་པའི་ཁྱད་པར་འཐད་པར་ཐལ།
གཅིག་བདེན་མེད་དང་བདེན་གྲུབ་ཀྱི་གཅིག་མེད་པ་སྟོང་ཉིད་ཡིན་མིན་གྱི་ཁྱད་པར་
ཕྱེ་ཚུལ་དེའི་ཕྱིར། འདོད་ན། བདེན་གྲུབ་ཀྱིས་ཁྱད་པར་དུ་བྱས་པའི་ངའོ་སྙམ་དུ་
འཛིན་པའི་ལྟ་བ་དེ། འཇིག་ལྟ་ཕྲ་མོ་མ་ཡིན་པར་ཐལ་ལོ། །བྱས་པ་ལ་ཁོ་ན་རེ།
གནས་ལུགས་ཀྱི་སྐྱེ་བ་མེད་པ་སེམས་ཙམ་པས་ཚད་མས་མ་ངེས་པར་ཐལ། བདེན་
པའི་སྐྱེ་བ་མེད་པ་ལ་དེའི་ཕྱིར། རྟགས་ཁས། འདོད་ན། སེམས་ཙམ་པས་གནས་
ལུགས་དངོས་མེད་དུ་ཚད་མས་མ་རྟོགས་པར་ཐལ། འདོད་པའི་ཕྱིར་ན་མ་ཁྱབ། འོ་
ན་ནམ་མཁའ་དངོས་མེད་དུ་སེམས་ཙམ་པས་འདོད་པ་ལས་ཕྲ་བའི་དངོས་པོར་མེད་
ལུགས་ཤིག་ཐལ་འགྱུར་བས་འདོད་པར་ཐལ། ནམ་མཁའ་གནས་ལུགས་སུ་གྲུབ་ཚུལ་
ལ་སེམས་ཙམ་པས་འདོད་ཚུལ་ལས་ཕྲ་བ་ཞིག་ཐལ་འགྱུར་བ་འདི་བས་འདོད་པའི་
ཕྱིར། འཁོར་གསུམ། དེར་ཐལ། ཐལ་འགྱུར་བ་འདི་བས་ནམ་མཁའ་རང་ངོས་
ནས་གྲུབ་པ་དེ། ནམ་མཁའ་གནས་ལུགས་སུ་གྲུབ་ཚུལ་དུ་འདོད། རང་རྒྱུད་པ་མན་
ཆད་སུ་ཡང་དེ་ལྟར་མི་འདོད་པའི་ཕྱིར། འཁོར་གསུམ། མདོར་ན། བདེན་གྲུབ་ཀྱི་
གཅིག་དང་བདེན་གྲུབ་ཀྱི་དུ་མ་གང་རུང་དང་བྲལ་བ་དེ། བདག་ཕུང་བདེན་མེད་དུ་
སྒྲུབ་པར་བྱེད་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པར་ཐལ། དེ་
སྒྲུབ་ཀྱི་ཕྱི་རྒོལ་ཡང་དག་གིས་བདེན་མེད་ཀྱི་དོན་གྲུབ་ཟིན་ཀྱང་། ཤེས་འདོད་ཆོས་
ཅན་གྱི་སྟེང་དུ་བདེན་མེད་ཀྱི་བརྡ་དང་ཐ་སྙད་ཁོ་ན་བསྒྲུབ་དགོས་པས་ཐ་སྙད་འབའ་
ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། དེར་ཐལ། རྟགས་དེ་ལས་ཤེས་འདོད་
ཆོས་ཅན་གྱི་སྟེང་དུ་བདེན་མེད་ཀྱི་དོན་ངེས་ཀྱང་། འདི་བདེན་མེད་དོ་སྙམ་པའི་བརྡ་
དང་། བདེན་མེད་དོ་ཞེས་པའི་སྒྲའི་ཐ་སྙད་སྦྱར་བ་ལ་དོན་ཡོད་པའི་ཕྱིར། དཔེར་ན།



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
159
ནོག་དང་ལྐོག་ཤལ་ལྡན་པའི་སེམས་ཅན་གྱི་གོང་བུ་མཐོང་ན། བ་ལང་གི་དོན་གྲུབ་
ཀྱང་ཕྱིས་སུ་འདི་བ་ལང་ངོ་ཞེས་བརྡ་སྦྱར་བ་ལ་དོན་ཡོད་པ་བཞིན་ཡིན་པའི་ཕྱིར།
དབུ་མ་རྒྱན་གྱི་རང་འགྲེལ་ལས། གཏན་ཚིགས་འདི་ལ་དམ་བཅས་པའི་དོན་གྱི་
ཕྱོགས་གཅིག་པ་ཡང་མེད་དེ། བསྒྲུབ་པའི་ཡུལ་གྱི་ཡུལ་ཅན་ཤེས་པ་དང་། སྒྲ་དང་ཐ་
སྙད་རྣམས་བསྒྲུབ་པའི་ཕྱིར་ཏེ། དཔེར་ན། འདི་ནི་གླང་སྟེ་ལྐོག་ཤལ་ལ་སོགས་པ་
འདུས་པའི་བདག་ཉིད་ཡིན་པའི་ཕྱིར་རོ། །ཞེས་གསུངས་པའི་ཕྱིར། ཡང་ཁ་ཅིག་
སྒྱུ་མ་རྟ་གླང་དུ་སྣང་ཡང་དེས་སྟོང་བ་བཞིན་དུ་བུམ་སོགས་ཐམས་ཅད་བུམ་སོགས་སུ་
སྣང་ཡང་བུམ་སོགས་ཀྱི་སྟོང་བ་རང་སྟོང་གི་དོན་དུ་འདོད་པ་མི་འཐད་པར་ཐལ། དེ་
ལྟ་ན་ཆོས་གང་ཡང་རང་ཡིན་པ་མི་སྲིད་པར་ཐལ་བའི་ཕྱིར། རྣམ་བཤད་ལས། དེས་
ན་རྟ་གླང་དུ་སྣང་ཡང་དེས་སྟོང་བ་བཞིན་དུ་བུམ་སོགས་ཐམས་ཅད་བུམ་སོགས་སུ་
སྣང་ཡང་བུམ་སོགས་ཀྱིས་སྟོང་བ་ནི། སྒྱུ་མ་དང་ཆོས་གཞན་རྣམས་དཔེ་དོན་དུ་སྦྱོར་
བའི་དོན་གཏན་མིན་ཏེ། དེ་ལྟ་ན་ཆོས་དེ་ཡིན་པ་མི་སྲིད་པར་འགྱུར་ཞིང་དཔེ་དོན་
སྦྱར་བ་ཡང་དེར་སྣང་བ་ཡིན་གྱི་དེ་དངོས་མིན་པར་འགྱུར་བའི་ཕྱིར་རོ། །ཞེས་
གསུངས་པའི་ཕྱིར། ཁ་ཅིག ཆ་བཅས་གཟུགས་ཅན་ཁོ་ན་དང་། ལ་ལས་འདུས་
བྱས་ཁོ་ན་ལ་སྦྱོར་བ་དག་མི་འཐད་པར་ཐལ། ཆ་བཅས་མ་ཡིན་པའི་ཆོས་མི་སྲིད་པའི་
ཕྱིར། དེར་ཐལ། འདུས་མ་བྱས་ཀྱི་ནམ་མཁའ་ལ་ཡང་གཟུགས་ཅན་འགའ་ཞིག་ལ་
ཁྱབ་པ་ཁས་བླངས་དགོས་ལ་དེ་ལའང་ཤར་ལ་ཁྱབ་པའི་ཆ་དང་ཕྱོགས་གཞན་ལ་ཁྱབ་
པའི་ཆ་ཁས་བླངས་དགོས་སོ། །ཞེས་པ་ནས། དེ་ལྟར་བྱེད་པ་ཞི་འཚོ་ཡབ་སྲས་ཀྱིས་
བཞེད་པ་ཡིན་པས་ཆ་དང་ཆ་ཅན་དངོས་པོ་ཁོ་ན་ལ་བརྩི་བ་ནི་བློ་གྲོས་ཆུང་བའི་སྐྱོན་
ནོ་ཞེས་རྣམ་བཤད་ལས་གསུངས་པའི་ཕྱིར། 1:|: :: 1:



160
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
1:|:ཀྱི གཉིས་པ། རང་ལུགས་ནི། བློ་གནོད་མེད་ལ་སྣང་བའི་དབང་གིས་བཞག་
ཙམ་མ་ཡིན་པར་ཡུལ་རང་གི་ངོས་ནས་གྲུབ་པ་དེ། བདེན་པར་གྲུབ་པའི་ཚད་དང་། །
བློ་གནོད་མེད་ལ་སྣང་བའི་དབང་གིས་བཞག་པ་དེ་ཀུན་རྫོབ་ཏུ་གྲུབ་ཚད་ཡིན་ལ། སྔ་
མ་ལྟར་གྲུབ་པར་འཛིན་ཅིང་གྲུབ་མཐས་མ་བསླད་པའི་བློ་ནི་བདེན་འཛིན་ལྷན་སྐྱེས་
ཡིན་ལ། བདེན་འཛིན་དེས་ཡང་དག་པའི་དོན་ལ་གོས་ཀྱིས་འགེབ་པ་ལྟར་སྒྲིབ་པས་
ན་ཀུན་རྫོབ་ཅེས་བཤད་པའི་ཕྱིར། དེས་ན། གྲུབ་ཚད་གཅིག་གཞིར་བཞག་ལ། ཐ་
སྙད་དུ་གྲུབ་པའི་བཟློག་ཟླ་བདེན་གྲུབ་ལ་བྱེད་དགོས་ཏེ། རྣམ་བཤད་ལས། རང་
རྒྱུད་པའི་གཞུང་ཁུངས་ཐུབ་གཞན་ལས་དགག་བྱ་ངོས་འཛིན་གསལ་བར་མི་འབྱུང་ལ།
དབུ་མ་སྣང་བ་ལས། ཀུན་རྫོབ་ཏུ་ཡོད་ཚུལ་བཤད་པའི་བཟློག་ཕྱོགས་ཀྱི་ཡོད་པ་ནི་
དོན་དམ་ པར་ རམ་བདེན་ཡོད་དུ་ ཤེས་ པས། ཞེས་ གསུངས་ པའི་ ཕྱིར། ལང་
གཤེགས་ལས། དངོས་རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་
མེད། །རང་བཞིན་མེད་ལ་འཁྲུལ་བ་གང་། །དེ་ནི་ཡང་དག་ཀུན་རྫོབ་འདོད། །ཅེས་
པའི་རྐང་བ་དང་བོས་གཟུགས་སོགས་དངོས་པོ་རྣམས་ཀྱི་སྐྱེ་འགག་བློ་གནོད་མེད་ལ་
སྣང་བའི་དབང་གིས་བཞག་ཙམ་དུ་གྲུབ་པ་དེ། ཀུན་རྫོབ་ཏུ་གྲུབ་པའི་ཚད་ཡིན་པར་
བསྟན། རྐང་བ་གཉིས་པས། དངོས་པོ་རྣམས་བློ་གནོད་མེད་ལ་སྣང་བའི་དབང་
གིས་བཞག་ཙམ་མ་ཡིན་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་
ནས་མ་གྲུབ་པར་བསྟན་པ་དང་། རྐང་བ་གསུམ་པས་དངོས་པོ་རྣམས་དོན་དམ་པར་
མ་གྲུབ་པ་ལ་དོན་དམ་པར་འཁྲུལ་བ་དེ་བསྟན། རྐང་བ་བཞི་བས། དེ་ལྟར་འཁྲུལ་
བའི་བདེན་འཛིན་དེ། དེ་ཁོ་ན་ཉིད་ཀྱི་དོན་མཐོང་བ་ལ་གོས་ཀྱིས་འགེབ་པ་ལྟར་སྒྲིབ་
པས་ཀུན་རྫོབ་ཏུ་བཤད་པའི་ཕྱིར། དབུ་མ་སྣང་བ་ལས། དངོས་པོ་ཡང་དག་པར་



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
161
ཞེས་པ་ནས་ཞེས་བྱའོ། །ཞེས་པའི་བར་གྱི་ལུང་གི་དོན་ནི་དངོས་པོ་བདེན་གྲུབ་ཏུ་
ཡང་དག་པར་ངོ་བོ་ཉིད་མེད་པ་དག་ལ་ཡང་བདེན་པར་མེད་པ་དེ་ལས་ལྡོག་པའི་
བདེན་གྲུབ་ཏུ་རྣམ་པར་སྒྲོ་འདོགས་པའི་འཁྲུལ་བའི་བློ་བདེན་འཛིན་ལྷན་སྐྱེས་དེ་ནི་
གནས་ལུགས་མཐོང་བ་ལ་ཀུན་རྫོབ་ཅེས་བྱ་སྟེ། བདེན་འཛིན་ལྷན་སྐྱེས་འདིའམ་
འདིས་དེ་ཁོ་ན་ཉིད་མཐོང་བ་ལ་སྒྲིབ་པ་ལྟ་བུར་བྱེད་པ་དང་། འགེབ་པ་ལྟ་བུར་བྱེད་
པའི་ཕྱིར། དེ་སྐད་དུ་མདོ་ལས་ཀྱང་། དངོས་པོ་རྣམས་རང་རྒྱུ་ལས་ཀུན་རྫོབ་ཏུ་སྐྱེ་བ་
ལས་དམ་པའི་དོན་ཏེ་དོན་དམ་དུ་རང་བཞིན་གྱིས་སྐྱེ་བ་མེད་དོ། །དོན་དམ་པར་རང་
བཞིན་གྱིས་སྐྱེ་བ་མེད་པ་ལ་དོན་དམ་པར་འཁྲུལ་བའི་བདེན་འཛིན་དེ་ནི་ཡང་དག་པ་
ཆོས་ཉིད་ལ་ཀུན་ནས་རྫོབ་པ་སྟེ། སྒྲིབ་བྱེད་དུ་འདོད་ཅེས་གསུངས་སོ། །བདེན་
འཛིན་ལྷན་སྐྱེས་དེ་ལས་བྱུང་བའི་ཕྱིར་ན་བདེན་འཛིན་དེས་བདེན་པར་ཡོད་པ་ལྟར་
ཉེ་བར་བསྟན་པ་མཐོང་བའི་བདེན་འཛིན་ཀུན་བཏགས་ཀྱི་དམིགས་པའི་ངོ་བོ་
གཟུགས་སྒྲ་སོགས་བརྫུན་པ་ཐམས་ཅད་ནི་ཀུན་རྫོབ་ཏུ་ཡོད་པ་ཁོ་ན་ཞེས་བྱའོ། །
བདེན་འཛིན་ལྷན་སྐྱེས་དེ་ཡང་ཐོག་མ་མེད་པའི་འཁྲུལ་བའི་བག་ཆགས་ཡོངས་སུ་
སྨིན་པའི་དབང་གིས་བྱུང་ལ། བདེན་འཛིན་ལྷན་སྐྱེས་དེས་ཀྱང་སྲོག་ཆགས་ཐམས་
ཅད་དེ་སེམས་ཅན་ཀུན་ལ་བདེན་པར་ཡང་དག་པར་གྲུབ་པའི་ངོ་བོའི་བདག་ཉིད་ལྟ་
བུ་ཉེ་བར་བསྟན་པ་མཐོང་བར་འགྱུར་ཏེ། སེམས་ཅན་དེ་དག་གིས་བདེན་འཛིན་ལ་
སྣང་བའི་དབང་གིས་ཆོས་ཀུན་འཇོག་མི་ཐུབ་པ་དེའི་ཕྱིར། སེམས་ཅན་དེ་དག་གི་
བསམ་པ་བློ་གནོད་མེད་ལ་སྣང་བའི་དབང་གིས་བཞག་པའི་བརྫུན་པའི་དངོས་པོ་
རྣམས་ནི་ཀུན་རྫོབ་ཏུ་ཡོད་པ་ཁོ་ནའོ་ཞེས་བྱའོ། །ཞེས་པ་ཡིན་ནོ། །དབུ་མ་སྣང་བ་
ལས། དོན་དམ་པར་སྐྱེ་བ་མེད་དོ་ཞེས་བྱ་བ་ནི་འདི་དག་ཡང་དག་པའི་ཤེས་པས་



162
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྐྱེས་པར་མ་གྲུབ་བོ་ཞེས་བཤད་པར་འགྱུར་རོ་ཞེས་པའི་དོན་ནི། སྐྱེས་སོགས་རིག་
ཤེས་ཀྱིས་དེ་ཁོ་ན་ཉིད་རིག་ངོར་མེད་པ་དེ་དག་དོན་དམ་དུ་མེད་པའི་སྒྲུབ་བྱེད་དུ་
བསྟན་གྱི། དེ་དོན་དམ་པར་མེད་པའི་དོན་དུ་བསྟན་པ་མ་ཡིན་ནོ། །དེས་ན་དགག་
བྱ་ལ་དོན་དམ་གྱི་ཁྱད་པར་སྦྱར་བའི་དོན་དམ་ལ་གཉིས་ཡོད་དེ། དེ་ཁོ་ན་ཉིད་ལ་
དཔྱོད་པའི་ཐོས་བསམ་སྒོམ་གསུམ་གྱི་རིག་ཤེས་ལ་དོན་དམ་དུ་བྱས་ནས་དེ་འདྲའི་
རིག་ཤེས་ཀྱིས་དེ་ཁོ་ན་ཉིད་རིག་པའི་རིག་ངོར་མེད་པ་ལ་དོན་དམ་པར་མེད་པར་
བཤད་པ་དང་། བློ་ལ་སྣང་བའི་དབང་གིས་བཞག་པ་མ་ཡིན་པར་ཡུལ་རང་གི་སྡོད་
ལུགས་ཀྱི་ངོས་ནས་གྲུབ་པ་ལ་དོན་དམ་དུ་བྱས་ནས་དེར་མེད་པ་ལ་དོན་དམ་དུ་མེད་
པར་བཤད་པའི་ཚུལ་གཉིས་ཡོད་པའི་ཕྱིར། རྣམ་བཤད་ལས། དགག་བྱ་ལ་དོན་
དམ་གྱི་ཁྱད་པར་སྦྱར་བའི་དོན་དམ་ལ་གཉིས་ཤེས་དགོས་ཏེ། ཐོས་བསམ་སྒོམ་
གསུམ་གྱི་རིག་ཤེས་ལ་དོན་དམ་དུ་བྱས་ནས་དེས་སྔར་བཤད་པ་ལྟར་མ་གྲུབ་པ་ཞིག་
དང་། བློའི་དབང་གིས་བཞག་པ་མིན་པར་དོན་གྱི་སྡོད་ལུགས་སུ་ཡོད་པ་ལ་དོན་དམ་
དུ་ཡོད་པར་བཞག་པ་གཉིས་ཀྱི་དང་བོའི་དོན་དམ་དང་དེའི་ངོ་བོར་གྲུབ་པ་ཡང་ཡོད་
ལ། ཕྱི་མའི་དོན་དམ་དང་དེའི་ངོ་བོར་གྲུབ་པ་གཉིས་ཀ་མི་སྲིད་དོ། །དེས་ན་ཕྱི་མའི་
དོན་དམ་དུ་ཡོད་པ་ལ་སྔ་མའི་དོན་དམ་དུ་ཡོད་པས་ཁྱབ་ཀྱང་སྔ་མའི་ཡོད་འཛིན་ནི་
ལྷན་སྐྱེས་ཀྱི་བདེན་འཛིན་མིན་ལ། དེའི་བདེན་འཛིན་ལ་ནི་ཕྱི་མའི་ཡོད་འཛིན་
དགོས་སོ། །ཞེས་གསུངས་པའི་ཕྱིར། དེས་ན་དེ་ལྟ་བུའི་འཇོག་ཚུལ་དང་བོའི་དབང་
དུ་བྱས་པའི་དོན་དམ་དང་། དེའི་ངོ་བོར་གྲུབ་པ་གཉིས་ཀ་ཡོད་དེ། སྟོང་ཉིད་རྟོགས་
པའི་རིག་ཤེས་རྗེས་དཔག་དང་། དེའི་ངོ་བོར་གྲུབ་པ་གཉིས་ཀ་ཡོད་པའི་ཕྱིར།
འཇོག་ཚུལ་ཕྱི་མའི་དབང་དུ་བྱས་པའི་དོན་དམ་དང་། དེའི་ངོ་བོར་གྲུབ་པ་གཉིས་ཀ་



163
༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
མི་སྲིད་དེ། བློ་གནོད་མེད་ལ་སྣང་བའི་དབང་གིས་བཞག་ཙམ་མ་ཡིན་པར་ཡུལ་རང་
གི་ཐུན་མོང་མ་ཡིན་པའི་སྡོད་ལུགས་ཀྱི་དབང་གིས་གྲུབ་པ་ཡང་མེད། ཆོས་ཐམས་
ཅད་དེར་གྲུབ་པ་ཡང་མེད་པའི་ཕྱིར། དེས་ན་འཇོག་ཚུལ་ཕྱི་མའི་དོན་དམ་དུ་ཡོད་ན།
འཇོག་ཚུལ་སྔ་མའི་དོན་དམ་དུ་ཡོད་པས་ཁྱབ་སྟེ། བློ་གནོད་མེད་ལ་སྣང་བའི་དབང་
གིས་བཞག་ཙམ་མ་ཡིན་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་
ནས་གྲུབ་ན། སྟོང་ཉིད་རྟོགས་པའི་རིག་ཤེས་རྗེས་དཔག་གི་ངོར་ཡོད་པས་ཁྱབ་ལ།
ཕྲ་བའི་བདེན་འཛིན་ལྷན་སྐྱེས་ལ་ཕྱི་མའི་ཡོད་འཛིན་ཏེ། བློ་གནོད་མེད་ལ་སྣང་བའི་
དབང་གིས་བཞག་ཙམ་མ་ཡིན་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་
ངོས་ནས་གྲུབ་པར་འཛིན་པ་དགོས་པ་དྲངས་མ་ཐག་པའི་རྣམ་བཤད་ལྟར་ཡིན་པའི་
ཕྱིར། སྔ་མ་མང་བོས་དོན་དམ་བདེན་པ་ཤེས་བྱ་མིན་ཟེར་བ་དང་། མཐར་ཐུག་
དཔྱོད་པའི་རིག་ཤེས་ཀྱི་གཞལ་བྱ་དང་དེས་དཔྱད་བཟོད་དུ་གྲུབ་པ་དོན་གཅིག་ཏུ་
འདོད་པ་དང་། དོན་དམ་བདེན་པ་བདེན་གྲུབ་ཏུ་འདོད་པ་སོགས་ཀྱང་ནོར་བར་
སྔར་བཤད་པ་དག་གིས་ཤེས་ཏེ། རྣམ་བཤད་ལས། འདི་ལེགས་པར་ཤེས་ན་གཤིས་
ལུགས་ལ་དང་། དོན་དམ་དུ་མེད་ཟེར་བ་དང་། ཡང་ཆོས་ཉིད་ཡོད་པར་འདོད་ཀྱང་
དེ་ཉིད་གཤིས་ལུགས་དང་དོན་དམ་ཡིན་པར་སྨྲ་བ་མི་འགལ་བའི་གནད་རྣམས་ཤེས་
པར་འགྱུར་རོ། །ཞེས་གསུངས་པའི་ཕྱིར། འཇིག་རྟེན་ལ་ལྟོས་པའི་བདེན་འཛིན་སྒྱུ་
མའི་དཔེས་བསྟན་ཚུལ་ཡོད་དེ། སྒྱུ་མ་སྤྲུལ་བའི་ཚེ་མིག་བསླད་པ་དང་སྟོང་ཉིད་མ་
རྟོགས་པའི་ སེམས་ཅན་མཚུངས། སྒྱུ་མ་མཁན་དང་ལྟ་བ་རྙེད་པའི་གང་ཟག་
མཚུངས། མིག་མ་བསླད་པ་དང་བྱང་སེམས་མཉམ་བཞག་པ་མཚུངས་པའི་ཕྱིར།
དང་བོ་གྲུབ་སྟེ། མིག་བསླད་པས་སྒྱུ་མའི་རྟ་གླང་བློ་འཁྲུལ་བས་སྣང་བར་མི་འདོད་



164 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པར་རྟ་གླང་དུ་འཛིན་པ་ལྟར་སྟོང་ཉིད་མ་རྟོགས་པས་ཆོས་ཐམས་ཅད་བློ་ལ་སྣང་བའི་
དབང་གིས་བཞག་པར་མི་འཆར་བར་དོན་གྱི་སྡོད་ལུགས་སུ་འཆར་བའི་ཕྱིར། གཉིས་
པ་གྲུབ་སྟེ། སྒྱུ་མ་མཁན་གྱིས་དེ་རྟ་གླང་དུ་སྣང་ཡང་བློའི་དབང་གིས་ཡིན་སྙམ་པ་
ལྟར་ལྟ་བ་རྙེད་པའི་གང་ཟག་གིས་དེར་སྣང་བ་བློ་གནོད་མེད་ལ་སྣང་བའི་དབང་གིས་
བཞག་ཙམ་ལས་བདེན་གྲུབ་ཏུ་མེད་པར་རྟོགས་པའི་ཕྱིར། གསུམ་པ་སྟེ། དཔེ་ལ་
སྣང་ཞེན་གང་ཡང་མེད་པ་ལྟར་འཕགས་པའི་མཉམ་བཞག་གི་ངོར་བདེན་སྣང་དང་
བདེན་ཞེན་གང་ཡང་མེད་པའི་ཕྱིར། རྣལ་འབྱོར་སྤྱོད་པའི་དབུ་མ་རང་རྒྱུད་པ་ལྟར་
ན། སྒྱུ་མའི་རྟ་གླང་གི་སྣང་བ་འཇལ་བྱེད་ཡོད་དེ། སྒྱུ་མའི་རྟ་སྣང་བའི་དབང་ཤེས་
ཉམས་མྱོང་གི་རང་རིག་མངོན་སུམ་དེ་ཡིན་པའི་ཕྱིར། མདོ་སྡེ་སྤྱོད་པའི་དབུ་མ་རང་
རྒྱུད་པ་ལྟར་ན། སྒྱུ་མའི་རྟ་ཕྱི་དོན་དང་གཟུགས་ཀྱི་སྐྱེ་མཆེད་ཡིན་པས་སྒྱུ་མ་མཁན་
པོའི་རྒྱུད་ཀྱི་ས་ཕྱོགས་བར་སྣང་ཅི་རིགས་འཛིན་པའི་དབང་བོའི་མངོན་སུམ་གྱིས་
གྲུབ་པར་འདོད་དེ། རྣམ་བཤད་ལས། དེ་ལྟར་སྒྱུ་མའི་རྟ་སྣང་བ་ནི་རྣལ་འབྱོར་སྤྱོད་
པའི་དབུ་མ་བ་ལྟར་ན། རང་རིག་མངོན་སུམ་དང་། ཕྱི་དོན་ཁས་ལེན་པའི་རང་
རྒྱུད་པ་ལྟར་ན། ས་ཕྱོགས་སམ་བར་སྣང་ལྟ་བུའི་གཞི་འཛིན་པའི་དབང་བོའི་མངོན་
སུམ་གྱིས་འགྲུབ་ལ། ཞེས་གསུངས་པའི་ཕྱིར། །
གསུམ་པ་རྩོད་སྤོང་ལ། ཁོ་ན་རེ། རི་བོང་རྭ་ཆོས་ཅན། ཐ་སྙད་དུ་གྲུབ་པར་
ཐལ། བློ་ལ་སྣང་བའི་དབང་གིས་བཞག་ཙམ་དུ་གྲུབ་པའི་ཕྱིར་ན་མ་ཁྱབ། ཡང་ཁོ་ན་
རེ། བུམ་པ་ཆོས་ཅན། རང་ངོས་ནས་མ་གྲུབ་པར་ཐལ། བློའི་དབང་གིས་བཞག་
ཙམ་དུ་གྲུབ་པའི་ཕྱིར་ན་མ་ཁྱབ། དེ་ལ་ཁོ་ན་རེ། ཐལ་རང་གཉིས་ཀྱིས་སྐབས་འདིའི་
དགག་བྱ་ངོས་འཛིན་ཚུལ་ལ་ཁྱད་པར་མེད་པར་ཐལ། ཆོས་ཐམས་ཅད་བློའི་དབང་



165
༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
གིས་བཞག་པ་དང་བདེན་མེད་དུ་ཁས་ལེན་པར་མཚུངས་པའི་ཕྱིར་ན་མ་ཁྱབ་སྟེ།
རང་རྒྱུད་པས་བྱིས་པ་ཡན་ཆད་ལ་གཟུགས་སོགས་སྣང་བ་ལྟར་གྲུབ་པར་འདོད་པ་
གང་ཞིག་ཐལ་འགྱུར་བས་དེ་ལྟར་གྲུབ་པ་དགག་བྱར་བཞེད་པའི་ཕྱིར། །
གཉིས་པ། ཐལ་འགྱུར་བའི་ལུགས་ཀྱི་དགག་བྱ་ངོས་འཛིན་བཤད་པ་ནི།
ལུགས་འདི་ལ་ཆོས་ཐམས་ཅད་རྟོག་པའི་དབང་གིས་བཞག་ཙམ་དུ་ཤེས་ན་དེ་ལས་
བཟློག་སྟེ་འཛིན་པའི་བདེན་འཛིན་ཤེས་པར་འགྱུར་བས་འདི་ལ་བཞི་ལས། དང་བོ།
ཆོས་རྣམས་རྟོག་པའི་དབང་གིས་འཇོག་ཚུལ་ནི། ཉེ་བར་འཁོར་གྱིས་ཞུས་པ་ལས།
སྣ་ཚོགས་ཡིད་དགའ་མེ་ཏོག་ཁ་བྱེ་ཞིང་། །གསེར་གྱི་ཁང་མཆོག་འབར་བ་ཡིད་འོང་
བ། །འདི་ན་དེ་ལའང་བྱེད་པ་འགའ་མེད་དེ། །དེ་དག་རྟོག་པའི་དབང་གིས་བཞག་
པ་ཡིན། །རྟོག་པའི་དབང་གིས་འཇིག་རྟེན་རྣམས་བརྟགས་ཏེ། །ཞེས་ཆོས་ཐམས་
ཅད་རྟོག་པས་བཏགས་ཙམ་དང་རྟོག་པའི་དབང་གིས་བཞག་པར་གསུངས་པ་སོགས་
མང་བའི་ཕྱིར། བ ལ
གཉིས་པ། དེ་ལས་བཟློག་སྟེ་འཛིན་པའི་བདེན་འཛིན་ཡོད་དེ། མིང་གི་ཐ་
སྙད་ཀྱི་དབང་གིས་བཞག་ཙམ་མ་ཡིན་པར་ཡུལ་རང་གི་ངོས་ནས་གྲུབ་པར་འཛིན་པ་
བདེན་འཛིན་ཡིན་ལ། དེའི་ཞེན་ཡུལ་དོན་དམ་དཔྱོད་བྱེད་ཀྱི་རྟགས་ཀྱི་དགག་བྱ་
དང་། དེ་ཁྱད་གཞི་ཆོས་ཀྱི་སྟེང་དུ་གྲུབ་པ་ཆོས་བདག་དང་། གང་ཟག་གི་སྟེང་དུ་
གྲུབ་པ་གང་ཟག་གི་བདག་དང་། གང་ཟག་དང་ཆོས་གཉིས་དེ་ལྟར་གྲུབ་པར་འཛིན་
པ་རིམ་བཞིན་གང་ཟག་དང་ཆོས་ཀྱི་བདག་འཛིན་ཡིན་ཏེ། བཞི་བརྒྱ་བའི་འགྲེལ་བ་
ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་
པའི་ངོ་བོའི་རང་བཞིན་ཏེ། དེ་མེད་པ་ནི་བདག་མེད་པའོ། །དེ་ནི་ཆོས་དང་གང་



166
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཟག་གི་དབྱེ་བས་གཉིས་སུ་རྟོགས་ཏེ། ཆོས་ཀྱི་བདག་མེད་དང་གང་ཟག་གི་བདག་
མེད་པ་ཞེས་བྱའོ། །ཞེས་གསུངས་པའི་ཕྱིར། གསུམ་པ། མིང་བརྡས་བཞག་ཙམ་ལ་
བྱ་བྱེད་ཐམས་ཅད་རུང་བར་བསྟན་པ་ནི། ཆོས་ཐམས་ཅད་མིང་རྐྱང་བཏགས་ཡོད་
ཙམ་ལས་མེད་པ་ཐག་ཁྲ་ལ་སྦྲུལ་དུ་བཏགས་པ་དང་། ཐོ་ཡོར་ལ་མིར་བཏགས་པ་དང་
འདྲ་ཡང་། དཔེ་དོན་གཉིས་ལ་བྱ་བྱེད་རུང་མི་རུང་གི་ཁྱད་པར་ཡོད་དེ། ཆོས་རྣམས་
རང་རང་གི་གདགས་གཞི་ལ་རང་རང་གི་མིང་གིས་ཕར་བཏགས་པ་ཙམ་དེས་ཆོས་དེ་
དང་དེའི་བྱ་བ་བྱེད་ནུས་ལ། ཐག་ཁྲ་ལ་སྦྲུལ་དུ་བཏགས་པ་དང་། ཐོ་ཡོར་ལ་མིར་
བཏགས་པས་རིམ་པ་བཞིན། སྦྲུལ་དང་མིའི་བྱ་བ་བྱེད་མི་ནུས་པའི་ཕྱིར། དེར་ཐལ།
མིང་བརྡས་བཞག་ཙམ་ལ་བྱ་བྱེད་སོགས་རུང་བར་ཁས་མ་བླངས་ན་ཆད་མཐར་ལྟུང་
བའི་ཕྱིར་ཏེ། བྱ་བྱེད་སོགས་ཐ་སྙད་ཚད་གྲུབ་འཇོག་མ་ཤེས་པར་མེད་པ་མིན་ཞེས་ཅི་
ཙམ་སྨྲས་ཀྱང་ཆད་མཐར་ལྟུང་ནས་དབུ་མའི་དོན་མི་ཤེས་པའི་ཕྱིར། རྣམ་བཤད་
ལས། རྟོག་པས་བཞག་པ་དེ་ལ་རང་རང་གི་བྱ་བྱེད་འཐད་པ་ནི་ཚིག་དང་དོན་གྱི་
འགྲེལ་མཛད་རྣམས་ཀྱི་ནང་ནས་སངས་རྒྱས་བསྐྱངས་དང་། ཞི་བ་ལྷ་དང་། སློབ་
དཔོན་འདི་གསུམ་གྱིས་འཕགས་པ་ཡབ་སྲས་གཉིས་ཀྱི་འགྲེལ་ལུགས་ཐུན་མོང་མ་ཡིན་
པའོ། །དབུ་མའི་ལྟ་བ་མཐར་ཐུག་པའི་དཀའ་ས་ཡང་འདི་ཉིད་དོ། །ཞེས་གསུངས་
པའི་ཕྱིར། བཞི་བ། དེ་ལྟར་འགྲེལ་བའི་མཁས་པ་ངོས་བཟུང་དུ་ཡོད་དེ། སངས་
རྒྱས་བསྐྱངས་དང་། ཞི་བ་ལྷ་དང་། ཟླ་བའི་ཞབས་གསུམ་གྱིས་མིང་ཙམ་དེ་ལ་བྱ་
བྱེད་ཐམས་ཅད་འཐད་པར་མཛད་པའི་ཕྱིར། དེར་ཐལ། སངས་རྒྱས་བསྐྱངས་ཀྱིས་
དཀོན་བརྩེགས་ལ་བརྟེན་ནས་ལྷ་སྐུ་གང་ཡིན་རྩོད་པ་བདེན་རྫུན་འབྱེད་པའི་དཔེར་
བཀོད་ནས་བསྒྲུབ་ཚུལ་བཏགས་དོན་བཙལ་ན་མི་རྙེད་ཀྱང་། འཇིག་རྟེན་པའི་མིང་



༄༅། །རྟེན་འབྱུང་གི་དེ་ཉིད་ཇི་ལྟར་བཤད་པའི་ཚུལ།
167
ཙམ་དེ་ལ་ཡིན་མིན་བྱ་བྱེད་ཐམས་ཅད་རུང་བ། དཔེར་ན། ལྷ་ཁང་ཞིག་ཏུ་མི་
གཉིས་ཕྱིན་ནས་གཅིག་གིས་འཁོར་ལོ་ཅན་དབང་ཕྱུག་དང་། རྩེ་གསུམ་ཅན་ཁྱབ་
འཇུག་གོ་ཞེས་སྨྲ་བ་དང་། ཅིག་ཤོས་དེ་ལས་བཟློག་སྟེ་སྨྲ་བ་ལ། དཔང་བོ་ན་རེ།
འདི་ན་ལྷ་དེ་གཉིས་མེད། འདི་ནི་དེ་གཉིས་ཀྱི་རི་མོ་ཡིན་ནོ་མི་ཟེར་བར་འཇིག་རྟེན་
དང་བསྟུན་ནས་གཉིས་པ་ལ་ཁྱོད་བདེན་ལ། དང་བོ་ལ་ཁྱོད་ཀྱིས་སྨྲས་པ་མི་བདེན་
ཟེར་བ་ལྟ་བུར་འགྲེལ་བ་བུདྡྷཔཱལིཏ་ལས་གསུངས་པའི་ཕྱིར། ཞི་བ་ལྷས། སྐྱེས་བུ་
རྣམས་རང་རང་གི་གདགས་གཞིའི་ཁམས་དྲུག་ལ་སྐྱེས་བུ་ཞེས་བཏགས་པ་ཙམ་ལས་
མེད་པ་སྒྱུ་མ་དང་འདྲ་ཡང་། སྒྱུ་མའི་སྐྱེས་བུ་དང་། སྐྱེས་བུ་དངོས་གནས་པ་གཉིས་
ལ་སེམས་ཡོད་མེད་མི་འདྲ་བས་བསད་པའི་སྡིག་པ་ཡོད་མེད་མི་མཚུངས་ཞེས་ཡབ་
སྲས་མཇལ་བའི་མདོ་ལ་བརྟེན་ནས། དཔེ་དེའི་སྟེང་ནས་བདེན་མེད་གཏན་ལ་ཕབ་
པའི་ཕྱིར། ཟླ་བའི་ཞབས་ཀྱིས། ཤིང་རྟའི་དཔེས་བདེན་མེད་གཏན་ལ་ཕབ་ཚུལ་
འཆད་པར་འགྱུར་རོ། །མིང་རྐྱང་བཏགས་ཡོད་ཀྱི་དོན་ཡོད་དེ། མིང་རྐྱང་ཞེས་པས་
རང་ངོས་ནས་གྲུབ་པ་དང་རྟག་མཐའ་ཁེགས། བཏགས་ཡོད་ཅེས་པས་དོན་དེ་ཐ་
སྙད་འཇུག་པའི་གཞིར་ཡོད་པས་རི་བོང་རྭ་ལྟར་མ་ཡིན་པར་བསྟན་ནས་ཆད་མཐའ་
དང་མེད་མཐའ་སེལ་བའི་ཕྱིར། དེས་ན་མིང་གིས་བཏགས་ཙམ་ལ་ཡོད་པས་མ་ཁྱབ་
ཀྱང་། མིང་རྐྱང་བཏགས་ཡོད་ལ་ཡོད་པས་ཁྱབ་སྟེ། ཡོད་པ་དང་བཏགས་ཡོད་
གཉིས་ཡིན་ཁྱབ་མཉམ་ཡིན་པའི་ཕྱིར། སངས་རྒྱས་ཀྱི་ས་ན་རྟོག་པ་མེད་ཀྱང་རྣམ་
མཁྱེན་སོགས་རྟོག་པས་བཞག་ཙམ་ཡིན་པ་མི་འགལ་ཏེ། རྣམ་མཁྱེན་འཇོག་བྱེད་
ཐམས་ཅད་སངས་རྒྱས་ཀྱི་ས་ཁོ་ནར་ཡོད་མི་དགོས་པའི་ཕྱིར་དང་། དེའི་མིང་རྒྱུད་
ལྡན་གྱི་སེམས་ཅན་ཡང་ཡོད་པའི་ཕྱིར། ལུགས་འདིར། བདེན་པར་གྲུབ་པ་དང་།



168
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡང་དག་པར་གྲུབ་པ་དང། དོན་དམ་པར་གྲུབ་པ་དང་། རང་གི་ངོ་བོས་གྲུབ་པ་
དང་། རང་གི་མཚན་ཉིད་ཀྱིས་གྲུབ་པ་དང་། རང་བཞིན་གྱིས་གྲུབ་པར་འཛིན་པའི་
བློའི་ཞེན་ཡུལ་རྣམས་བརྟག་པ་མཐའ་བཟུང་གི་བདེན་པར་གྲུབ་ཚད་ཡིན་ཏེ། རྣམ་
བཤད་ལས། སྔར་བཤད་པའི་མིང་གི་ཐ་སྙད་ཀྱི་དབང་ཙམ་གྱིས་བཞག་པ་མིན་པའི་
ཡོད་པར་འཛིན་པ་ནི་བདེན་པ་དང་། དོན་དམ་པར་དང་། ཡང་དག་ཏུ་གྲུབ་པ་
དང་། རང་གི་ངོ་བོས་དང། རང་གི་མཚན་ཉིད་ཀྱིས་དང། རང་བཞིན་གྱིས་ཡོད་
པར་འཛིན་པ་ལྷན་སྐྱེས་ཡིན་ལ། དེས་བཟུང་བའི་ཞེན་ཡུལ་ནི་བརྟག་པ་མཐའ་
བཟུང་གི་བདེན་ཚད་དོ། །ཞེས་གསུངས་པའི་ཕྱིར། འོ་ནི་རང་རྒྱུད་པའི་ལུགས་ལ་
ཡང་དེ་ལྟར་ཡིན་ནམ་ཞེ་ན། མི་མཚུངས་ཏེ། རྣམ་བཤད་ལས། དབུ་མ་རང་རྒྱུད་
པ་རྣམས་བདེན་པ་སོགས་གསུམ་དུ་གྲུབ་པ་ཤེས་བྱ་ལ་མི་སྲིད་པར་བཞེད་ཀྱང་། རང་
གི་ངོ་བོས་གྲུབ་པ་སོགས་གསུམ་ནི་ཐ་སྙད་དུ་ཡོད་པར་བཞེད་དེ། དེ་ཁོ་ན་ཉིད་ཤིན་
ཏུ་ཕྲ་བ་རེ་ཞིག་ལ་བདེ་བླག་ཏུ་རྟོགས་མི་ནུས་པ་རྣམས་དེ་ལ་བཀྲི་བའི་ཐབས་ལ་
མཁས་པ་ཆེན་པོར་མཐོང་ངོ་། །ཞེས་གསུངས་པའི་ཕྱིར། དགག་བྱ་ལ་དོན་དམ་གྱི་
ཁྱད་པར་སྦྱར་བའི་དོན་དམ་ལ་གཉིས་བཞེད་དེ། རྣམ་བཤད་ལས། དགག་བྱ་ལ་
དོན་དམ་གྱི་ཁྱད་པར་སྦྱར་བའི་དོན་དམ་ལ་ཚུལ་གཉིས་ཤེས་དགོས་པ་ནི་འདིར་ཡང་
འདྲ་ལ། ཞེས་གསུངས་པའི་ཕྱིར། ་་་་་
གཉིས་པ། ལུང་གི་དོན་རིགས་པས་སྒྲུབ་པ་ལ་གཉིས། ཆོས་ཀྱི་བདག་མེད་
རིགས་པས་སྒྲུབ་པ་དང་། གང་ཟག་གི་བདག་མེད་རིགས་པས་སྒྲུབ་པའོ། །དང་བོ་
ལ་བཞི། མཐའ་བཞིའི་སྐྱེ་བ་བདེན་པ་གཉིས་ཀར་དགག་པ། དེ་ལྟར་བཀག་པ་ལ་
རྩོད་པ་སྤོང་བ། རྟེན་འབྱུང་གི་སྐྱེ་བ་ཉིད་ཀྱིས་མཐར་འཛིན་གྱི་ལོག་རྟོག་འགོག་ཚུལ།



169
རིགས་པས་དཔྱད་པ་བྱས་པའི་འབྲས་བུ་ངོས་བཟུང་བའོ། །དང་བོ་ལ་གསུམ། རང་
བཞིན་གྱིས་སྐྱེ་བ་མེད་པའི་དམ་བཅའ་བཞག་པ། དེ་རིགས་པས་སྒྲུབ་པའི་སྒྲུབ་བྱེད་
བསྟན་པ། མཐའ་བཞིའི་སྐྱེ་བ་བཀག་པའི་གྲུབ་པའི་དོན་ནོ། །དང་བོ་ནི། དེ་
ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །གཉི་ ག་
ལས་ཀྱང་ མ་ ཡིན་ རྒྱུ་ མེད་ པར་ ནི་ ག་ ལ་ ཡོད། །ཅེས་བྱུང་། དོན་ནི། །
འབྲས་བུ་དེ་ཉིད་དེ་ཡི་ངོ་བོ་ཉིད་ལས་འབྱུང་བ་མིན་ཞིང་རང་གི་མཚན་ཉིད་ཀྱིས་གྲུབ་
པའི་རྒྱུ་གཞན་དག་ལས་ལྟ་ག་ལ་ཞིག་འབྱུང་སྟེ། མི་འབྱུང་བ་དང་། བདག་གཞན་
གཉི་ག་ལས་ཀྱང་འབྱུང་བ་མ་ཡིན་པ་དང་། རྒྱུ་མེད་པར་ནི་འབྱུང་བ་ག་ལ་ཡོད་དེ་
མེད་དོ། །ཞེས་མཐའ་བཞི་ལས་མི་སྐྱེ་བའི་དམ་བཅའ་བཞི་གསུངས་སོ། ། ན་
བདག་སྐྱེ་དགག་པ།
་
གཉིས་པ། དེ་རིགས་པས་སྒྲུབ་པའི་སྒྲུབ་བྱེད་བསྟན་པ་ལ་བཞི། བདག་སྐྱེ་
དགག་པ། གཞན་སྐྱེ་དགག་པ། གཉི་ག་ལས་སྐྱེ་བ་དགག་པ། རྒྱུ་མེད་ལས་སྐྱེ་བ་
དགག་པའོ། །དང་བོ་ལ་གཉིས། འགྲེལ་བ་མཛད་པའི་རིགས་པས་དགག་པ་དང་།
རྩ་ཤེས་ཀྱི་རིགས་པས་དགག་པའོ། །དང་བོ་ལ་གསུམ། དེ་ཁོ་ན་ཉིད་རྟོགས་པར་
འདོད་པའི་གྲུབ་མཐའ་མཁན་གྱི་ལུགས་དགག་པ། གྲུབ་མཐས་བློ་མ་བསྒྱུར་བའི་ཐ་
སྙད་དུ་ཡང་མེད་པར་བསྟན་པ། དེ་ལྟར་བཀག་པ་རྣམས་ཀྱི་དོན་བསྡུའོ། །དང་བོ་ལ་



170 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཉིས། རང་དང་ངོ་བོ་གཅིག་པའི་རྒྱུ་ལས་སྐྱེ་བ་དགག་པ། རྒྱུ་དང་འབྲས་བུ་གཉིས་
ངོ་བོ་གཅིག་པ་དགག་པའོ། །དང་བོ་ལ་གསུམ། ངོ་བོ་གཅིག་པའི་རྒྱུ་ལས་སྐྱེ་ན་དོན་
མེད་དུ་ཐལ་བ་དང་། ངོ་བོ་གཅིག་པ་ལས་སྐྱེ་ན་རིགས་པ་དང་འགལ་བ་དང་། དེ་
དག་གི་ཉེས་སྤོང་གི་ལན་དགག་པའོ། །དང་བོ་ནི། དེ་ནི་དེ་ལས་འབྱུང་ན་
ཡོན་ཏན་འགའ་ཡང་ཡོད་མ་ཡིན། །ཞེས་བྱུང་། དོན་ནི། དངོས་པོ་རྣམས་
བདག་ལས་མི་སྐྱེ་བ་འདི་རྒྱུ་མཚན་གང་ལས་ངེས་ཤེ་ན། མྱུ་གུ་དེ་ནི་དེ་དང་བདག་
ཉིད་གཅིག་པའི་རྒྱུ་ལས་འབྱུང་ན། དེ་ལྟར་འབྱུང་བ་ལ་ཡོན་ཏན་ལྷག་པོ་འགའ་ཡང་
ཡོད་པ་མ་ཡིན་ཏེ། མྱུ་གུ་རང་གི་ངོ་བོ་སྔར་རྒྱུའི་དུས་ནས་ཐོབ་ཟིན་པའི་ཕྱིར། ཞེས་
པའོ། །
བ་གཉིས་པ། ངོ་བོ་གཅིག་ལས་སྐྱེ་ན་རིགས་པ་དང་འགལ་བར་བསྟན་པ་ནི།
སྐྱེས་པར་ གྱུར་ པ་ སླར་ ཡང་ སྐྱེ་ བར་ རིགས་ པའང་ མ་ ཡིན་ ཉིད། །
སྐྱེས་ཟིན་སླར་ཡང་སྐྱེ་བར་ཡོངས་སུ་རྟོགས་པར་འགྱུར་ན་ནི། །མྱུ་
གུ་ལ་སོགས་ རྣམས་ཀྱི་ སྐྱེ་བ་ འདིར་རྙེད་མི་འགྱུར་ཞིང་། །ས་བོན་
སྲིད་མཐར་ཐུག་པར་རབ་ཏུ་སྐྱེ་བ་ཉིད་དུ་འགྱུར། །ཞེས་བྱུང་། དོན་
ནི། མྱུ་གུ་སྐྱེས་ཟིན་པར་གྱུར་པ་སླར་ཡང་སྐྱེ་བར་རིགས་པའང་མ་ཡིན་པ་ཉིད་ཡིན་
ཏེ། རྒྱུ་ལས་སྐྱེས་ཟིན་པ་སླར་ཡང་སྐྱེ་བར་ཡོངས་སུ་རྟོགས་པར་འགྱུར་ན་ནི། མྱུ་གུ་
ལ་སོགས་པ་རྣམས་ཀྱི་སྐྱེ་བ་འཇིག་རྟེན་འདིར་རྙེད་པར་མི་འགྱུར་ཞིང་སྐྱོན་གཞན་
ཡང་། ས་བོན་དེ་ཉིད་བར་མ་ཆད་པར་སྲིད་པའི་མཐར་ཐུག་པར་རབ་ཏུ་སྐྱེ་བ་ཉིད་
དུ་འགྱུར་ཏེ། སྐྱེས་ཟིན་པ་དེ་ཉིད་སླར་ཡང་སྐྱེ་དགོས་པར་འགྱུར་རོ། །ཞེས་པའོ། །
གསུམ་པ། དེ་དག་གི་ཉེས་སྤོང་གི་ལན་དགག་པ་ནི། ཇི་ལྟར་དེ་ཉིད་



171
༄༅། །བདག་སྐྱེ་དགག་པ།
ཀྱིས་ཏེ་རྣམ་པར་འཇིག་པར་བྱེད་པར་ འགྱུར། །ཞེས་བྱུང་། དོན་ནི།
རིགས་པ་དང་འགལ་བའི་སྐྱོན་གཉིས་སྨྲས་པའི་ཉེས་པ་མེད་དེ། རྐྱེན་ཆུ་ལུད་གཉིས་
ཀྱིས་ས་བོན་སྤང་རོ་ལྟ་བུར་བྱེད་ཅིང་
། མྱུ་གུ་སྐྱེད་པར་བྱེད་ལ། མྱུ་གུ་ཡང་རང་སྐྱེད་
པ་བོ་ས་བོན་དང་ལྷན་ཅིག་གནས་པར་འགལ་བའི་ཕྱིར་ས་བོན་འགག་པར་བྱེད་ཅིང་
སྐྱེའོ་ཞེ་ན། ཇི་ལྟར་མྱུ་གུ་དེ་ཉིད་ཀྱིས་ས་བོན་རྣམ་པར་འཇིག་པར་བྱེད་པར་འགྱུར་ཏེ་
མི་འགྱུར་པར་ཐལ། ས་སྨྱུག་གཉིས་ཀྱི་རང་བཞིན་དེ་གཉིས་རྣམ་པ་ཐམས་ཅད་དུ་
གཅིག་ཡིན་པའི་ཕྱིར། དཔེར་ན། མྱུ་གུས་མྱུ་གུ་འཇིག་པར་མི་བྱེད་པ་བཞིན་ནོ། །
ཞེས་པའོ། །
བ་། གཉིས་པ། རྒྱུ་དང་འབྲས་བུ་གཉིས་ངོ་བོ་གཅིག་པ་དགག་པ་ལ་གསུམ། ས་
མྱུག་གཉིས་ལ་དབྱིབས་སོགས་ཐ་དད་མེད་པར་ཐལ་བས་དགག་པ། དེའི་ཉེས་སྤོང་
གི་ལན་དགག་པ། གནས་སྐབས་གཉིས་ཀྱི་རེ་རེར་གཉི་ག་འཛིན་མི་འཛིན་མཚུངས་
པར་ཐལ་བས་དགག་པའོ། །དང་བོ་ནི། བྱེད་རྒྱུ་ས་བོན་གྱི་ལས་ཐ་དད་མྱུ་
གུའི་དབྱིབས་དང་ནི། །ཁ་དོག་རོ་ནུས་སྨིན་པའི་ཐ་ དད་ཁྱོད་ལ་
མེད་པར་འགྱུར། །ཞེས་བྱུང་། དོན་ནི། སྐྱོན་གཞན་ཡང་ཡོད་དེ། གྲངས་ཅན་
པ་ཆོས་ཅན། མྱུ་གུ་སྐྱེད་པར་བྱེད་པའི་རྒྱུ་ས་བོན་ཀྱི་ཁ་དོག་དང་། དབྱིབས་སོགས་
ལས་ཐ་དད་པའི་མྱུ་གུའི་དབྱིབས་དང་ནི་ཁ་དོག་དང་རོ་དང་ནུས་པའི་མཐུ་དང་།
སྨིན་པ་ལ་སོགས་པའི་ཁྱད་པར་ཐ་དད་པ་ཁྱོད་ལ་མེད་པར་འགྱུར་ཏེ། ས་སྨྱུག་གཉིས་
ཀྱི་རང་བཞིན་ལ་རྣམ་པ་ཐམས་ཅད་དུ་ཁྱད་པར་མེད་པའི་ཕྱིར། ཞེས་པའོ། །
པ་གཉིས་པ། དེའི་ཉེས་སྤོང་གི་ལན་དགག་པ་ནི། གལ་ཏེ་སྔར་གྱི་བདག་
གི་དངོས་པོ་བསལ་ནས་དེ་ལས་གཞན། །ངོ་བོར་འགྱུར་ན་དེ་ཚེ་དེ་



172
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡི་དེ་ཉིད་ཇི་ལྟར་འགྱུར། །ཞེས་བྱུང་། དོན་ནི། ས་བོན་གྱི་གནས་སྐབས་
བཏང་ནས་མྱུ་གུའི་གནས་སྐབས་གཞན་དུ་འགྱུར་བས་དེ་གཉིས་གནས་སྐབས་ཐ་
དད་པ་ཙམ་ཡིན་པའི་ཕྱིར། ས་བོན་དེ་ཉིད་མྱུ་གུར་འགྱུར་རོ་ཞེ་ན། གལ་ཏེ་སྔར་གྱི་
ས་བོན་གྱི་བདག་གི་ངོ་བོ་ཡི་གནས་སྐབས་བསལ་ནས་དེ་ལས་གཞན་མྱུ་གུའི་གནས་
སྐབས་ཀྱི་ངོ་བོར་འགྱུར་ན་དེ་ལྟར་འདོད་པའི་ཚེ། ས་བོན་དེ་ཡི་རང་བཞིན་ཉིད་མྱུ་
གུའི་རང་བཞིན་དེ་ཉིད་ཡིན་ཞེས་ཇི་ལྟར་རིགས་པར་འགྱུར་ཏེ། དེའི་གནས་སྐབས་
ཀྱི་ངོ་བོ་དེ་ཉིད་དེའི་ངོ་བོ་ཉིད་ཡིན་པའི་ཕྱིར་དང། དེའི་ངོ་བོ་ལས་དོན་གཞན་པའི་
དེའི་ངོ་བོ་མེད་པའི་ཕྱིར་རོ། །ཞེས་པའོ། །་་་་་་
གསུམ་པ། གནས་སྐབས་གཉིས་ཀྱི་རེ་རེར་གཉི་ག་འཛིན་མི་འཛིན་མཚུངས་པར་
ཐལ་བས་དགག་པ་ནི། གལ་ཏེ་ཁྱོད་ཀྱི་ས་བོན་མྱུ་གུ་འདིར་ གཞན་མ་ཡིན་
ན། །ས་བོན་བཞིན་དུ་མྱུ་གུ་ཞེས་བྱ་དེ་གཟུང་མེད་པ་འམ། །ཡང་ན་
དེ་དག་གཅིག་པས་ཇི་ལྟར་མྱུ་གུ་འདི་བཞིན་དུ། །དེ་ཡང་གཟུང་དུ་
ཡོད་འགྱུར་དེ་ཕྱིར་འདི་ནི་ཁས་མི་བླང༌། །ཞེས་བྱུང་། དོན་ནི། གྲངས་
ཅན་པ་ལ་སྐྱོན་གཞན་ཡང་ཡོད་དེ། གལ་ཏེ་ཁྱོད་ཀྱི་ལྟར་ས་བོན་དང་མྱུ་གུའི་ངོ་བོ་
གཉིས་ལ་འཇིག་རྟེན་འདིར་ངོ་བོ་གཞན་ཡོད་པ་མ་ཡིན་ན། མྱུ་གུའི་གནས་སྐབས་སུ་
ས་བོན་གཟུང་དུ་མེད་པ་བཞིན་དུ་མྱུ་གུ་ཞེས་བྱ་བ་ཡང་གཟུང་དུ་མེད་པར་འགྱུར་
པའམ། ཡང་ན་ས་སྨྱུག་དེ་དག་གི་ངོ་བོ་གཅིག་པས་ཇི་ལྟར་མྱུ་གུའི་གནས་སྐབས་སུ་
མྱུ་གུ་གཟུང་དུ་ཡོད་པ་ཇི་ལྟ་བ་བཞིན་དུ་ས་བོན་དེ་ཡང་དབང་བོའི་ཤེས་པས་གཟུང་དུ་
ཡོད་པར་འགྱུར་བ་དེ་ཡི་ཕྱིར། ས་སྨྱུག་གཉིས་རང་བཞིན་གཅིག་པ་འདི་ནི་ཁས་མི་
བླང་ངོ་། །ཞེས་པའོ། ། ། ། ། ། | ད །



173
༄༅། །བདག་སྐྱེ་དགག་པ། དེ ་
གཉིས་པ། གྲུབ་མཐས་བློ་མ་བསྒྱུར་བའི་ཐ་སྙད་དུ་ཡང་མེད་པར་བསྟན་པ་ནི།
གང་ཕྱིར་རྒྱུ་ཞིག་ན་ཡང་དེ་ཡི་འབྲས་བུ་མཐོང་བའི་ཕྱིར། །དེ་དག་
གཅིག་པ་ཡིན་ ཞེས་འཇིག་རྟེན་ གྱིས་ ཀྱང་ཁས་མི་ལེན། །ཞེས་བྱུང་།
དོན་ནི། ས་སྨྱུག་དེ་དག་ངོ་བོ་གཅིག་པ་ཡིན་ཞེས་འཇིག་རྟེན་གྱིས་ཀྱང་ཁས་མི་ལེན་
ནོ། །རྒྱུ་མཚན་གང་གི་ཕྱིར་ན། རྒྱུ་ས་བོན་དེ་ཉིད་ཞིག་ན་ཡང་ས་བོན་དེ་ཡི་འབྲས་
བུ་མྱུ་གུ་མངོན་སུམ་དུ་མཐོང་བའི་ཕྱིར་རོ། །ཞེས་པའོ། །
གསུམ་པ། དེ་ལྟར་བཀག་པ་རྣམས་ཀྱི་དོན་བསྡུ་བ་སྟོན་པར། དེ་ཕྱིར་
དངོས་པོ་བདག་ལས་འབྱུང་ཞེས་རབ་ཏུ་བརྟགས་པ་འདི། །དེ་ཉིད་
དང་ནི་འཇིག་རྟེན་དུ་ཡང་རིགས་པ་མ་ཡིན་ནོ། །ཞེས་བྱུང་། དོན་ནི།
དོན་དམ་དང་འཇིག་རྟེན་གྱི་ཀུན་རྫོབ་ཀྱི་ཕྱོགས་གཉིས་ཀ་ལྟར་ན་ཡང་བདག་ལས་སྐྱེ་
བ་རིགས་པ་དང་འགལ་བ་དེ་ཉིད་ཀྱི་ཕྱིར། ཕྱི་ནང་གི་དངོས་པོ་རྣམས་བདག་ལས་
འབྱུང་བ་ཡིན་ནོ་ཞེས་རབ་ཏུ་བརྟགས་པ་འདི་ནི། དེ་ཉིད་དེ་དོན་དམ་དང་ནི་འཇིག་
རྟེན་གྱི་ཐ་སྙད་དུ་ཡང་རིགས་པ་མ་ཡིན་ནོ། །ཞེས་པའོ། །
གཉིས་པ། རྩ་བ་ཤེས་རབ་ཀྱི་རིགས་པས་དགག་པ་དེ་ཉིད་འཆད་པར།།
བདག་ལས་སྐྱེ་བར་འདོད་ན་བསྐྱེད་པར་བྱ་དང་སྐྱེད་བྱེད་དང༌། །
ལས་དང་བྱེད་པ་བོ་ཡང་གཅིག་ཉིད་འགྱུར་ན་དེ་དག་ནི། །གཅིག་
ཉིད་མ་ཡིན་པས་ན་བདག་ལས་སྐྱེ་བར་ཁས་བླང་བར། །བྱ་མིན་རྒྱ་
ཆེར་བཤད་པའི་ཉེས་པར་ཐལ་བར་འགྱུར་ཕྱིར་རོ། །ཞེས་བྱུང་། དོན་
ནི། བདག་ལས་སྐྱེ་བར་འདོད་པ་ལ་སྐྱོན་གཞན་ཡང་ཡོད་དེ། འབྲས་བུ་རྣམས་
བདག་ལས་སྐྱེ་བར་འདོད་ན། བསྐྱེད་པར་བྱ་བ་འབྲས་བུ་དང༌། སྐྱེད་པར་བྱེད་པ་རྒྱུ་



174
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དང། གང་ཞིག་བྱ་བའི་ལས་དང་། གང་གིས་བྱེད་པའི་བྱེད་པ་བོ་ཡང་གཅིག་ཉིད་
དུ་འགྱུར་ན། དེ་དག་ནི་གཅིག་ཉིད་མ་ཡིན་པས་ན་འབྲས་བུ་རྣམས་བདག་ལས་སྐྱེ་
བར་ཁས་བླང་བར་བྱ་བ་མ་ཡིན་ཏེ། བསྟན་བཅོས་འདི་དང་རྩ་ཤེས་ལས་རྒྱ་ཆེར་
བཤད་པའི་ཉེས་པ་རྣམས་འབྱུང་བར་ཐལ་བར་འགྱུར་བའི་ཕྱིར་རོ། །ཞེས་པའོ། །
འདིར་བདག་གཉིས་འགོག་བྱེད་ཀྱི་རིགས་པ་དུ་མ་ཡོད་དེ། ཐལ་འགྱུར་གྱི་དབང་དུ་
བྱས་པ་དང་། གཏན་ཚིགས་ཀྱི་དབང་དུ་བྱས་པ་དུ་མ་ཡོད་པའི་ཕྱིར། དང་བོ་དེར་
ཐལ། གཞན་གྲགས་ཀྱི་རྗེས་ དཔག་ སྐྱེད་བྱེད་ ཀྱི་ ཐལ་འགྱུར་དང་། རྒྱུ་མཚན་
མཚུངས་པ་མགོ་སྙོམས་ཀྱི་ ཐལ་འགྱུར་དང་། འགལ་ རྗོད་ ཀྱི་ ཐལ་འགྱུར་དང་།
འགལ་རྗོད་དང་འདོད་པ་སྒྲུབ་པའི་ ཐལ་འགྱུར་དང་། སྒྲུབ་བྱེད་བསྒྲུབ་བྱ་དང་
མཚུངས་པའི་ཐལ་འགྱུར་དང་ལྔ་ཡོད་པའི་ཕྱིར། དང་བོ་ཡོད་དེ། མྱུ་གུ་ཆོས་ཅན།
རྟེན་འབྲེལ་མ་ཡིན་པར་ཐལ། རང་ངོས་ནས་གྲུབ་པའི་ཕྱིར་ཞེས་པའི་ཐལ་འགྱུར་ལྟ་
བུ་དེ་ཡིན་པའི་ཕྱིར། རྒྱུ་མཚན་མཚུངས་པ་མགོ་སྙོམས་ཀྱི་ཐལ་འགྱུར་འགོད་ཚུལ་
ཡོད་དེ། སྒྲ་འཛིན་ཉན་ཤེས་ཀྱིས་གཟུགས་མཐོང་བར་ཐལ། གཟུགས་འཛིན་མིག་
ཤེས་ཀྱིས་དོན་དམ་པར་གཟུགས་ལ་ལྟ་བའི་ཕྱིར། ཞེས་བཀོད་པ་ལྟ་བུ་དེ་ཡིན་པའི་
ཕྱིར། འགལ་རྗོད་ཀྱི་ཐལ་འགྱུར་འགོད་ཚུལ་ཡོད་དེ། བ་སྤྱི་རྟག་དངོས་ཆོས་ཅན།
རང་གི་གསལ་བ་དུ་མ་ལ་མ་ཁྱབ་པར་ཐལ། ཆ་མེད་པའི་གཅིག་བུ་ཡིན་པའི་ཕྱིར།
ཞེས་བཀོད་པ་ལྟ་བུ་དེ་ཡིན་པའི་ཕྱིར། འགལ་རྗོད་དང་འདོད་པ་སྒྲུབ་པའི་ ཐལ་
འགྱུར་འགོད་ཚུལ་ཡོད་དེ། མྱུ་གུ་ཆོས་ཅན། སླར་ཡང་སྐྱེ་བ་དོན་མེད་པར་ཐལ།
རང་གི་བདག་ཉིད་ཐོབ་ཟིན་པའི་ཕྱིར། ཞེས་བཀོད་པ་ལྟ་བུ་དེ་ཡིན་པའི་ཕྱིར། སྒྲུབ་
བྱེད་བསྒྲུབ་བྱ་དང་མཚུངས་པའི་ཐལ་འགྱུར་འགོད་ཚུལ་ཡོད་དེ། གཟུགས་ཕུང་རང་



175
༄༅། །བདག་སྐྱེ་དགག་པ།
བཞིན་གྱིས་གྲུབ་པར་ཐལ། ཚོར་ཕུང་རང་བཞིན་གྱིས་གྲུབ་པའི་ཕྱིར། ཞེས་ཟེར་བ་
ལ། ཚོར་ཕུང་རང་བཞིན་གྱིས་གྲུབ་པའི་རྟགས་ཀྱིས་གཟུགས་ཕུང་རང་བཞིན་གྱིས་
གྲུབ་པར་བསྒྲུབ་མི་ནུས་པར་ཐལ། སྒྲུབ་བྱེད་ཚོར་ཕུང་རང་བཞིན་གྱིས་གྲུབ་པ་དང་།
བསྒྲུབ་བྱ་གཟུགས་ཕུང་རང་བཞིན་གྱིས་གྲུབ་པ་གཉིས་བསྒྲུབ་དཀའ་སླ་མཚུངས་པའི་
ཕྱིར། ཞེས་བཀོད་པ་ལྟ་བུ་དེ་ཡིན་པའི་ཕྱིར། གཉིས་པ། གཏན་ཚིགས་ཀྱི་དབང་དུ་
བྱས་པའི་རིགས་པ་དུ་མ་ཡོད་དེ། ཆོས་ཐམས་ཅད་ཀྱི་ངོ་བོ་ལ་དཔྱོད་པ་གཅིག་དུ་
བྲལ་གྱི་གཏན་ཚིགས་དང། རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས་དང་།
འབྲས་བུ་ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས་དང། རྒྱུ་འབྲས་གཉིས་ཀ་
ལ་དཔྱོད་པ་མུ་བཞི་སྐྱེ་འགོག་གི་གཏན་ཚིགས་དང་། རྒྱུ་འབྲས་ངོ་བོ་གསུམ་ལ་དཔྱོད་
པ་མཐའ་གཉིས་སེལ་བ་རིགས་པའི་རྒྱལ་བོ་རྟེན་འབྲེལ་གྱི་གཏན་ཚིགས་དང་ལྔ་ཡོད་
པའི་ཕྱིར། འདི་དག་གི་རྟགས་སྦྱོར་རིམ་བཞིན་བཀོད་ན། སྨྱུ་གུ་ཆོས་ཅན། རང་
བཞིན་གྱིས་མེད་དེ། རང་བཞིན་གྱིས་གཅིག་དང་རང་བཞིན་གྱིས་དུ་མ་གང་རུང་
དང་བྲལ་བའི་ཕྱིར་ཞེས་དང་། དེ་ཆོས་ཅན། རང་བཞིན་གྱིས་མི་སྐྱེ་སྟེ། མཐའ་བཞི་
གང་རུང་ལས་མི་སྐྱེ་བའི་ཕྱིར། ཞེས་དང་། དེ་ཆོས་ཅན། རང་བཞིན་གྱིས་མི་སྐྱེ་སྟེ།
རང་གི་རྒྱུའི་དུས་སུ་ཡོད་པ་ཡང་མི་སྐྱེ། གཏན་ནས་མེད་པ་ཡང་མི་སྐྱེ་བའི་ཕྱིར།
ཞེས་དང་། དེ་ཆོས་ཅན། རང་བཞིན་གྱིས་མི་སྐྱེ་སྟེ། རང་བཞིན་གྱིས་གྲུབ་པའི་རྒྱུ་
གཅིག་ཁོ་ནས་འབྲས་བུ་དུ་མ་ཡང་མི་སྐྱེད། རང་བཞིན་གྱི་རྒྱུ་དུ་མས་འབྲས་བུ་གཅིག་
ཁོ་ན་ཡང་མི་སྐྱེད། རང་བཞིན་གྱི་རྒྱུ་དུ་མས་འབྲས་བུ་དུ་མ་ཡང་མི་སྐྱེད། རང་
བཞིན་གྱི་རྒྱུ་གཅིག་ཁོ་ནས་འབྲས་བུ་གཅིག་ཁོ་ན་ཡང་མི་སྐྱེད་པའི་ཕྱིར། ཞེས་དང་།
དེ་ཆོས་ཅན། རང་བཞིན་གྱིས་མེད་དེ། རྟེན་འབྲེལ་ཡིན་པའི་ཕྱིར། ཞེས་པ་ལྟ་བུ་



176
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྣམས་དེ་ཡིན་པའི་ཕྱིར།
ད་
བདག་སྐྱེས་འགོག་པ་ལ་སྤྱི་དོན་དང་། མཐའ་དཔྱད་པ་གཉིས། དང་བོ་ལ།
སློབ་དཔོན་སངས་རྒྱས་བསྐྱངས་ཀྱིས་བདག་སྐྱེས་བཀག་ཚུལ། དེ་ལ་ལེགས་ལྡན་
གྱིས་སྐྱོན་བརྗོད་ཚུལ། སྐྱོན་དེ་སངས་རྒྱས་བསྐྱངས་ལ་མི་འཇུག་པར་ཟླ་བས་བསྒྲུབ་
ཚུལ་དང་གསུམ། དང་བོ་ལ། ཕྱོགས་སྔ་འགོད་པ་དང་། དེ་དགག་པ་གཉིས། དང་
བོ་ནི། གྲངས་ཅན་པ་ན་རེ། ནས་སྨྱུག་ལྟ་བུའི་འབྲས་བུ་གཅིག་གི་རྒྱུ་ས་བོན་དང་
རྐྱེན་ཆུ་ལུད་རྣམས་སྤྱི་འམ་གཙོ་བོ་ཆ་མེད་གཅིག་ཕར་ཡིན་ཚུར་ཡིན་གྱིས་ཁྱབ་པའི་
རྗེས་སུ་འགྲོ་བ་ཡོད་པར་ཐལ། རྒྱུ་རྐྱེན་དེ་དག་ལ་འབྲས་བུ་ཐུན་མོང་བ་དམིགས་པའི་
ཕྱིར། སྐྱེ་ལྡན་ཐམས་ཅད་རང་རྒྱུའི་དུས་ན་ཡོད་དེ། དེ་དག་རང་རྒྱུའི་དུས་སུ་རྒྱུའི་
རང་བཞིན་དུ་གནས་པའི་ཕྱིར། དཔེར་ན། རྫ་བུམ་རང་རྒྱུ་འཇིམ་པའི་དུས་སུ་
འཇིམ་པའི་རང་བཞིན་དུ་ཡོད་པ་བཞིན་ཟེར་བ་དང་། གྲངས་ཅན་པ་ཁ་ཅིག སྤྱི་
འམ་གཙོ་བོ་ལས་དེ་དག་སྐྱེ་བར་མི་འདོད་ཀྱང་གསལ་བར་འདོད་དོ། ། 1:|:
གཉིས་པ། དེ་དགག་པ་ལ། བུདྡྷཔཱལིཏ་ལས། དངོས་པོ་རྣམས་བདག་གི་
བདག་ཉིད་ལས་སྐྱེས་པ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་
དང་། ཤིན་ཏུ་ཐལ་བར་འགྱུར་བའི་ཕྱིར་རོ། །དངོས་པོ་བདག་གི་བདག་ཉིད་དུ་ཡོད་
པ་རྣམས་ལ་ནི་ཡང་སྐྱེ་བ་ལ་དགོས་པ་མེད་དོ། །ཅི་སྟེ་ཡོད་ཀྱང་སྐྱེ་ན་ནམ་ཡང་མི་སྐྱེ་
བར་མི་འགྱུར་རོ། །ཞེས་གསུངས་པའི་དོན་ནི། གྲངས་ཅན་གྱིས་རྒྱུའི་དུས་སུ་མི་
གསལ་བའི་ཚུལ་གྱིས་ཡོད་པར་འདོད་པའི་མྱུ་གུ་ཆོས་ཅན། སླར་ཡང་སྐྱེ་བ་དོན་མེད་
པར་ཐལ། རང་གི་བདག་ཉིད་དུ་གྲུབ་ཟིན་པའི་ཕྱིར། དེ་ལ་གྲངས་ཅན་གྱིས་མ་ཁྱབ་
ཟེར་བ་ལ། དེ་ཆོས་ཅན། ཁྱོད་ཀྱི་སྐྱེ་བ་ལ་ཐུག་པ་མེད་པར་ཐལ། རང་གི་བདག་



177
༄༅། །བདག་སྐྱེ་དགག་པ། པར ། །
ཉིད་གྲུབ་ཟིན་ཀྱང་སླར་ཡང་སྐྱེ་བ་ལ་དགོས་པ་ཡོད་པའི་ཕྱིར། ཞེས་སྐྱེ་བ་དོན་མེད་དུ་
ཐལ་བ་དང་། སྐྱེ་བ་ཐུག་མེད་དུ་ཐལ་བ་གཉིས་ཀྱི་སྒོ་ནས་གྲངས་ཅན་གྱིས་བདག་སྐྱེ་
འདོད་པ་ལ་གནོད་བྱེད་སྟོན་པར་མཛད་པའི་ཕྱིར། གྲངས་ཅན་གྱིས་ཐལ་འགྱུར་དེ་
གཉིས་ལ་མ་ཁྱབ་ཟེར་ཏེ། ཡོད་ཀྱང་མི་གསལ་བ་གསལ་བར་སྐྱེ་དགོས་པས་ཐལ་
འགྱུརསྔ་མར་མ་ཁྱབ་པ་དང་། གསལ་ཟིན་ནས་སྐྱེ་མི་དགོས་པས་ཐལ་འགྱུར་ཕྱི་མར་
མ་ཁྱབ་ཀྱི་ལན་འདེབས་པའི་ ཕྱིར། ཐལ་འགྱུར་དེ་ གཉིས་ ལ་ཁྱབ་མེད་ཀྱི་ལན་
འདེབས་ཀྱང་མི་ཐེབས་ཏེ། རྩ་ཤེས་ཊཱིཀ་ཆེན་ལས། དེ་ལ་ཕ་རོལ་པོས་ནུས་པའི་ངོ༌
བོར་མི་གསལ་བར་ཡོད་པ་གསལ་བར་སྐྱེ་དགོས་པ་དང་། གསལ་ཟིན་ནས་སྐྱེ་མི་
དགོས་པས་ཐལ་འགྱུར་སྔ་ཕྱི་གཉིས་ལ་ཁྱབ་པ་མེད་ཅེས་སྨྲ་མོད་ཀྱང་སྐྱོན་སྤོང་མི་ནུས་
ཏེ། གསལ་བ་སྔར་ནས་ཡོད་ན་དེར་སྐྱེ་མི་དགོས་ལ། སྔར་ནས་ཡོད་ཀྱང་སྐྱེ་ན་ཐུག་
མེད་སོ་ན་གནས་ཤིང་། གསལ་བ་སྔར་མེད་ན། རྒྱུ་ལ་སྔར་ཡོད་ཁོ་ན་སྐྱེ་བའི་ཕྱོགས་
ཉམས་སོ། །ཞེས་གསུངས་པའི་ཕྱིར། དེ་ལ་ལེགས་ལྡན་གྱིས་སྐྱོན་བརྗོད་ཚུལ་ཡོད་
དེ། སྐྱོན་བརྗོད་ཀྱི་གཞི་སངས་རྒྱས་བསྐྱངས་ཀྱི་འགྲེལ་བའི་མདོར་བསྟན་རྒྱས་བཤད་
དེ་ལྟར་ཡིན་པ་མ་དགོངས་ཤིང། དེས་ན་མདོར་བསྟན་གྱིས་སླར་ཡང་སྐྱེ་བ་དོན་མེད་
དང་ཐུག་མེད་དུ་འཕངས་པར་མ་དགོངས་ནས་མདོར་བསྟན་གྱི་གཞུང་ཁོ་ན་ལ་སྐྱོན་
བརྗོད་མཛད་པའི་ཕྱིར། དེར་ཐལ། ཤེས་རབ་སྒྲོན་མེ་ལས། དེ་ལ་གཞན་དག་ནི།
དངོས་པོ་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་
དུ་འགྱུར་བའི་ཕྱིར་དང་། སྐྱེ་བ་ཐུག་པ་མེད་པར་འགྱུར་བའི་ཕྱིར་རོ། །ཞེས་རྣམ་
པར་བཤད་པར་བྱེད་དོ། །དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་
བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། །ཐལ་



178
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བར་འགྱུར་བའི་ཚིག་ཡིན་པའི་ཕྱིར། སྐབས་ཀྱི་དོན་ལས་བཟློག་པས་བསྒྲུབ་པར་བྱ་
བ་དང་དེའི་ཆོས་བཟློག་པའི་དོན་མངོན་པས་དངོས་པོ་རྣམས་གཞན་ལས་སྐྱེ་བར་
འགྱུར་བ་དང་། སྐྱེ་བ་འབྲས་བུ་དང་བཅས་པ་ཉིད་དུ་འགྱུར་བ་དང་། སྐྱེ་བ་ཐུག་པ་
ཡོད་པ་ཉིད་དུ་འགྱུར་བའི་ཕྱིར། གྲུབ་པའི་མཐའ་དང་འགལ་བར་འགྱུར་རོ། །ཞེས་
གསུངས་པའི་ཕྱིར། ལུང་འདིའི་དོན་ནི། སློབ་དཔོན་ལེགས་ལྡན་ན་རེ། སངས་
རྒྱས་བསྐྱངས་ཀྱི་འགྲེལ་ངག་དེ་མི་རིགས་ཏེ། དེས་བདག་སྐྱེ་འགོག་ནུས་ཀྱི་གཏན་
ཚིགས་དང་དཔེ་མ་བརྗོད་པ་དང། གཞན་གྱིས་སྨྲས་པའི་ཉེས་པ་མ་བསལ་བ་དང་།
རྒོལ་བ་གཞན་གྱི་ཀླན་ཀས་གླགས་ཡོད་པའི་སྐྱོན་གསུམ་འབྱུང་བའི་ཕྱིར། དང་པོ་
གྲུབ་སྟེ། སངས་རྒྱས་བསྐྱངས་ཀྱི་འགྲེལ་བའི་ཚིག་ཟིན་ལྟར་ན། དངོས་པོ་རྣམས་
ཆོས་ཅན། བདག་ལས་སྐྱེ་བ་མེད་དེ། སྐྱེ་བ་དོན་མེད་པའི་ཕྱིར། དེ་ཆོས་ཅན།
བདག་ལས་སྐྱེ་བ་མེད་དེ། སྐྱེ་བ་ཐུག་པ་མེད་པའི་ཕྱིར། ཞེས་སྐྱེ་བ་དོན་མེད་དང་
ཐུག་མེད་ཀྱི་རྟགས་ཀྱིས་དངོས་པོ་རྣམས་བདག་ལས་སྐྱེ་བ་མེད་པར་བསྒྲུབས་འདུག་
ཀྱང་བསྒྲུབ་མི་ཐུབ་པའི་ཕྱིར་ཏེ། དེ་དེ་སྒྲུབ་ཀྱི་གཞི་རྟགས་ཀྱི་འབྲེལ་བ་མེད་ནས་མ་
གྲུབ་པའི་གཏན་ཚིགས་ཡིན་པའི་ཕྱིར། སྦྱོར་བ་དེ་གཉིས་ཀྱི་མཐུན་དཔེ་སྐྱོན་མེད་
ཀྱང་མི་རྙེད་དེ། གྲངས་ཅན་པ་དང་ཁྱོད་གཉིས་ཀྱི་ལུགས་ལ་དངོས་པོ་རྣམས་སྐྱེ་བ་
དོན་མེད་ཡིན་པར་ཆོས་མཚུངས་མེད་པའི་ཕྱིར། གཉིས་པ། སྦྱོར་ངག་དེ་ལ་གཞན་
གྱིས་སྨྲས་པའི་ཉེས་པ་མ་བསལ་བའི་སྐྱོན་ཡོད་དེ། གྲངས་ཅན་པ་ན་རེ། ཁྱོད་ཀྱིས་
དངོས་པོ་རྣམས་བདག་ལས་མི་སྐྱེ་ཞེས་པའི་དོན་མངོན་པར་གསལ་ཟིན་ཀྱི་བདག་
ལས་ཟེར་ན། གྲུབ་ཟིན་བསྒྲུབ་པ་ཡིན་ཏེ། ཁོ་བོ་ཡང་འབྲས་བུ་རྣམས་མངོན་པར་
གསལ་ཟིན་ཀྱི་བདག་ཉིད་ལས་མི་སྐྱེ་བར་འདོད་པའི་ཕྱིར། རྒྱུ་མི་གསལ་བ་ནུས་པའི་



179
༄༅། །བདག་སྐྱེ་དགག་པ།
བདག་ཉིད་ལས་ཟེར་ན། ཁྱབ་པ་འགལ་བ་ཡིན་ཏེ། ཁོ་བོས་སྐྱེ་ལྡན་ཐམས་ཅད་རང་
རྒྱུ་མི་གསལ་བ་ནུས་པའི་བདག་ཉིད་ལས་སྐྱེ་བར་འདོད་པའི་ཕྱིར། ཞེས་སྨྲས་པའི་
ཉེས་པ་མ་བསལ་བའི་ཕྱིར། རྩ་ཤེས་ཊིཀ་ཆེན་ལས། གྲངས་ཅན་གྱིས་བདག་ལས་
ཞེས་པའི་དོན་འབྲས་བུ་གསལ་བའི་བདག་ལས་ཡིན་ན་ནི་གྲུབ་ཟིན་བསྒྲུབ་པ་དང་།
རྒྱུ་མི་གསལ་བ་ནུས་པའི་བདག་ཉིད་ལས་ཡིན་ན་ནི་སྐྱེ་ལྡན་ཐམས་ཅད་དེ་ལས་སྐྱེ་བ་
ཁོ་ན་ཡིན་པས་ན་ཁྱབ་པ་འགལ་བར་འགྱུར་རོ། །ཞེས་དམ་བཅའ་ལ་བརྟགས་ནས་
སྐྱོན་བརྗོད་མ་བསལ་བའི་ཕྱིར་རོ། །ཞེས་གསུངས་པ་ལྟར་ཡིན་པའི་ཕྱིར། གསུམ་
པ། དེ་ལ་རྒོལ་བ་གཞན་གྱི་ཀླན་ཀས་གླགས་ཡོད་པའི་སྐྱོན་ཡོད་དེ། ཁྱོད་ཀྱི་འགྲེལ་
ངག་ལྟར་ན། སྐྱེ་བ་དོན་མེད་དང་ཐུག་མེད་རྟགས་སུ་བཀོད་ན་མི་འཐད་པས་དངོས་
ཟིན་ཀྱི་དོན་དེ་ལས་བཟློག་དགོས་ལ། དེའི་དངོས་ཟིན་ལྟར་བདག་ལས་སྐྱེ་བ་མེད་དེ།
ཞེས་པ་བཟློག་པས་གཞན་ལས་སྐྱེ་བར་འགྱུར་བ་དང་། དངོས་ཟིན་ཀྱི་རྟགས་སྐྱེ་བ་
དོན་མེད་དང་ཐུག་མེད་བཟློག་སྟེ། སྐྱེ་བ་དོན་བཅས་དང་ཐུག་བཅས་རྟགས་སུ་
འགོད་དགོས་པས་རྒོལ་བ་གཞན་གྱི་ཀླན་ཀས་གླགས་འཇུག་པའི་ཕྱིར་ཏེ། ཁྱོད་ཀྱི་
སྦྱོར་བ་འདིས་དངོས་པོ་རྣམས་བདག་ལས་སྐྱེ་བ་མེད་པ་དངོས་ཀྱི་བསྒྲུབ་བྱར་བྱས་
ནས་དངོས་པོ་རྣམས་གཞན་ལས་སྐྱེ་བ་ཤུགས་ཀྱི་བསྒྲུབ་བྱར་འཕངས་འདུག་པས་མ་
ཡིན་དགག་བསྒྲུབ་བྱར་བྱེད་པ་སློབ་དཔོན་གྱི་གྲུབ་མཐའ་དང་འགལ་བ་གང་ཞིག་
སྤྱིར་ཐལ་འགྱུར་དང་རྟགས་གང་ཡིན་ལ་དེ་ལྟར་བཟློག་དགོས་པར་མཚུངས་པ་མིན་
ཡང་། སངས་རྒྱས་བསྐྱངས་ཀྱིས་མཐའ་བཞིའི་སྐྱེ་བ་འགོག་པའི་སྐབས་འདིར་དེ་
ལྟར་བཟློག་དགོས་ཞེས་ཞིབ་ཆ་འབྱེད་དགོས་པའི་ཕྱིར། དང་བོ་གྲུབ་སྟེ། དངོས་
ཟིན་ཀྱི་རྟགས་བཟློག་པ་ལྟར་བསྒྲུབ་བྱ་ཡང་བཟློག་ནས་དངོས་པོ་རྣམས་གཞན་ལས་



18o ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྐྱེ་སྟེ། ཞེས་འགོད་ མི་རུང་ཡང་ ཤུགས་བསྟན་ གྱི་ བསྒྲུབ་བྱར་འགྱུར་བའི་ ཕྱིར།
རིགས་པའི་རྒྱ་མཚོ་ལས། དེས་ན་བཟློག་དོན་གཉིས་རྟགས་སོ། །དངོས་ཟིན་ཀྱི་
རྟགས་བཟློག་དགོས་ན། དངོས་ཟིན་ཀྱི་དམ་བཅའ་ཡང་བཟློག་དགོས་ཏེ་མཚུངས་
པའི་ཕྱིར། དེ་ལ་རྟགས་བཟློག་པ་ལྟར་བྱར་མེད་པས་བདག་སྐྱེ་རྣམ་པར་བཅད་ཙམ་
མ་ཡིན་པ་བཟློག་པའི་དོན་ནོ། །ཞེས་གསུངས་པའི་ཕྱིར། དེ་ལྟར་བྱས་ན། མ་ཡིན་
དགག་དངོས་ཀྱི་བསྒྲུབ་བྱར་སོང་བས། གྲུབ་མཐའ་དང་འགལ་བའི་སྐྱོན་ཡོད་ཅེས་
པའོ། ། རྟགས་གཉིས་པ་གྲུབ་སྟེ། སངས་རྒྱས་བསྐྱངས་ཀྱིས་མཐའ་བཞིའི་སྐྱེ་བ་
འགོག་སྐབས་བདག་སྐྱེ་བཀག་ཙམ་མ་ཡིན་པར་གཞན་སྐྱེ་ཡང་བསྒྲུབ་འདོད་འདུག་
པའི་ ཕྱིར་ ཏེ། སྦྱོར་ བ་ དེས་ སྐྱེ་ བ་ ཐ་ སྙད་ པ་ བསྒྲུབ་ འདོད་ འདུག་ པའི་ ཕྱིར།
བུདྷུཔཱལིཏ་ལས། འདིར་སྨྲས་པ། རེ་ཞིག་ཇི་ལྟར་སྐྱེ་བར་བརྗོད་པ་ཐ་སྙད་པ་ཙམ་
ཡིན་པ་དེ་ལྟར་རབ་ཏུ་སྟོན་ཅིག་བཤད་པ་དེ་བརྗོད་པར་བྱའོ་ཞེས་དང་། སྐྱེ་བ་མེད་
པའི་སྐྱེ་བར་བརྗོད་པ་ནི་ཐ་སྙད་ཙམ་ཡིན་ནོ། །ཞེས་གསུངས་པའི་ཕྱིར་སྙམ་དུ་ལེགས་
ལྡན་གྱིས་དགོངས་པར་མངོན་པའི་ཕྱིར། འདི་ལ་དཔྱད་གཞི་ཆེ་མོད་འོན་ཀྱང་སྐྱོན་
མེད་དེ། རྩ་ཤེས་ཀྱིས་དོན་དམ་པར་མེད་པ་དང་། མིང་བརྡ་ཙམ་ལ་ཐམས་ཅད་རུང་
བར་བཤད་པའི་མདོར་བསྟན་ལ། སྐབས་འདིར་ཡང་མཐའ་བཞི་ལས་མི་སྐྱེ་བ་མེད་
དགག་ཡིན་ཡང་། སྐྱེ་བ་མིང་ཙམ་ཡོད་པར་མཛད་པས་ཤིན་ཏུ་ལེགས་སོ། །ཞེས་
བཤད་དགོས་པའི་ཕྱིར། དེས་ན། ལེགས་ལྡན་གྱིས་དགོངས་ཚོད་ལ། འགྲེལ་བའི་
དངོས་ཟིན་ཀྱི་སྦྱོར་བ་འདི་སངས་རྒྱས་བསྐྱངས་ཀྱིས་འཕེན་དོན་མེད་པས། དངོས་
པོ་རྣམས་ཆོས་ཅན། བདག་ལས་སྐྱེ་བ་མེད་དེ། སྐྱེ་བ་དོན་བཅས་ཡིན་པའི་ཕྱིར།
དེ་ཆོས་ཅན། བདག་ལས་སྐྱེ་བ་མེད་དེ། སྐྱེ་བ་ཐུག་བཅས་ཡིན་པའི་ཕྱིར། ཞེས་



181
༄༅། །བདག་སྐྱེ་དགག་པ།
པའི་སྦྱོར་བ་བསྟན་བྱའི་གཙོ་བོ་དང་། དངོས་པོ་རྣམས་ཆོས་ཅན། སྐྱེ་བ་དོན་མེད་
པར་ཐལ། བདག་ལས་སྐྱེས་པའི་ཕྱིར། དེ་རྣམས་ཆོས་ཅན། སྐྱེ་བ་ཐུག་པ་མེད་པར་
ཐལ། བདག་ལས་སྐྱེ་བའི་ཕྱིར། ཞེས་པའི་ཐལ་འགྱུར་གཉིས་དངོས་བསྟན་ཕལ་བར་
འདོད་དོ། །
གསུམ་པ། སྐྱོན་དེ་སངས་རྒྱས་བསྐྱངས་ལ་མི་འཇུག་པར་ཟླ་བས་བཤད་ཚུལ་ལ་
གཉིས། སྐྱོན་གསུམ་མི་འཇུག་པའི་ཚུལ་དང་། ལེགས་ལྡན་གྱི་ལུགས་དགག་པའོ། །
དང་བོ་ལ་གཉིས་ལས། སྐྱོན་དང་བོ་གཉིས་མི་འཇུག་པའི་ཚུལ་ལ་རང་རྒྱུད་ཀྱི་དབང་
དུ་བྱས་པའི་སྐྱོན་མེད་ཚུལ་དང་། གཞན་གྲགས་ཀྱི་དབང་དུ་བྱས་པའི་སྐྱོན་མེད་ཚུལ་
ལོ། །དང་བོ་ལ་གཉིས། རང་རྒྱུད་མ་བཀོད་པའི་ཚུལ་དང་། རང་རྒྱུད་ལ་གཞན་
གྱིས་སྨྲས་པའི་ཉེས་པ་སེལ་མི་དགོས་པའི་ཚུལ་ལོ། །དང་བོ་ལ་གསུམ། རང་རྒྱུད་ཀྱི་
གཏན་ཚིགས་བརྗོད་པ་ལ་དགོས་པ་མེད་པར་བསྟན་པ་དང་། ནུས་པ་མེད་པར་
བསྟན་པ་དང་། རང་རྒྱུད་ཁས་ལེན་མི་རིགས་པར་བསྟན་པའོ། །དང་བོ་ནི། ཚིག་
གསལ་ལས། དེ་ལ་རེ་ཞིག་གཏན་ཚིགས་དང་དཔེ་མ་བརྗོད་པའི་ཕྱིར་དང་། ཞེས་
གང་སྨྲས་པ་དེ་ནི་མི་རིགས་ཏེ། ཅིའི་ཕྱིར་ཞེ་ན། གང་གི་ཕྱིར་བདག་ལས་ཞེས་བྱ་བ་
ནི། ཡོད་པ་རྒྱུ་ཉིད་དང་
། དེ་ཉིད་སྐྱེའོ་ཞེས་སྨྲས་པ་ཡིན་ལ། ཡོད་པ་ནི་ཡང་སྐྱེ་བ་ལ་
དགོས་པ་མ་མཐོང་ཞིང་། ཐུག་པ་མེད་པར་ཡང་མཐོང་ལ། ཁྱོད་ཀྱིས་སྐྱེས་པ་སླར་
ཡང་སྐྱེ་བར་ཡང་མི་འདོད་ཅིང་། ཐུག་པ་མེད་པར་ཡང་མི་འདོད་དོ། །དེའི་ཕྱིར།
ཁྱེད་ཅག་གི་རྩོད་པ་ནི། འཐད་པ་དང་བྲལ་བ་དང་། རང་གིས་ཁས་བླང་དང་འགལ་
བ་ཡིན་ནོ། །ཞེས་ཕ་རོལ་པོ་བདག་སྐྱེ་འདོད་པ་ལ་འདྲི་བར་བྱེད་པ་ཡིན་ཏེ། གང་
ལས་གཏན་ཚིགས་དང་དཔེ་བཀོད་པ་འབྲས་བུ་དང་བཅས་པར་འགྱུར་བ་འདི་ཙམ་



182 3 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཞིག་གིས་བརྩད་པ་ན། ཅི་ཕ་རོལ་པོ་ཁས་ལེན་པར་མི་བྱེད་དམ། ཞེས་བྱུང་། དོན་
ནི། གཏན་ཚིགས་དང་དཔེ་མ་བརྗོད་པའི་སྐྱོན་བརྗོད་པ་མི་རིགས་ཏེ། རང་རྒྱུད་ཀྱི་
གཏན་ཚིགས་དང་དཔེ་མ་བརྗོད་ཀྱང་། ཐལ་འགྱུར་གཉིས་ལ་བརྟེན་ནས། སངས་
རྒྱས་བསྐྱངས་ཀྱིས་བདག་སྐྱེ་འདོད་པ་ལ་ནང་འགལ་སྟོན་ཅིང་། བསྟན་པ་ལྟར་སྐྱོན་
མཐོང་ཡང་ནུས། བདག་སྐྱེ་ཡོད་པ་རིགས་པ་དང་བྲལ་བར་ཡང་སྟོན་ཐུབ་པའི་ཕྱིར་
དང་། ཐལ་འགྱུར་གཉིས་ཀྱི་བྱེད་པ་ལ་བརྟེན་ནས་གྲངས་ཅན་པ་ལ་བདག་སྐྱེ་མེད་
པར་རྟོགས་པའི་རྗེས་དཔག་སྐྱེད་ཐུབ་པའི་ཕྱིར་ཞེས་པའོ། །གཉིས་པ། རང་རྒྱུད་ཀྱི་
གཏན་ཚིགས་ལ་ནུས་པ་མེད་པ་སྟོན་པར། ཚིག་གསལ་ལས། འོན་ཏེ། ཕ་རོལ་པོ་
རང་གིས་ཁས་བླང་དང་འགལ་བས་བརྩད་པས་ཀྱང་མི་བཟློག་ན་ནི། དེའི་ཚེ་ངོ་ཚ་
མེད་པ་ཉིད་ཀྱིས་གཏན་ཚིགས་དང་དཔེ་གཉིས་ཀྱིས་ཀྱང་བཟློག་པར་མི་འགྱུར་བ་ཉིད་
དོ། །ཁོ་བོ་ཅག་ནི་སྨྱོན་པ་དང་ལྷན་ཅིག་རྩོད་པ་ཡང་མ་ཡིན་ནོ། །དེའི་ཕྱིར། སློབ་
དཔོན་ནི། གནས་མ་ཡིན་པ་ལ་ཡང་རྗེས་སུ་དཔག་པ་འཚངས་པར་བྱེད་པ་ནི།
བདག་ཉིད་རྗེས་སུ་དཔག་པ་ལ་དགའ་བ་ཉིད་མངོན་པར་བྱེད་པ་ཡིན་ནོ། །ཞེས་
བྱུང་། དོན་ནི། འགལ་རྗོད་ཀྱི་ཐལ་འགྱུར་གཉིས་ཀྱིས་གྲངས་ཅན་པ་ལ་ཁས་བླང་
ནང་འགལ་སྟོན་ཐུབ་ལ། ནང་འགལ་མཐོང་ནས་བདག་སྐྱེ་མེད་པར་ཁས་མི་ལེན་ན།
དཔེ་དང་གཏན་ཚིགས་བརྗོད་ཀྱང་ནུས་པ་ལྷག་པོ་མེད་པས་དེའི་ཚེ་ནང་འགལ་མཐོང་
ནས་ཁས་མི་ལེན་ན། སྨྱོན་པ་དང་ལྷན་ཅིག་བརྩད་པས་ཅི་ཞིག་བྱ། དེའི་ཕྱིར།
ཁྱོད་ཀྱིས་རྩོད་པའི་གནས་མ་ཡིན་པ་ལ་རང་རྒྱུད་ཀྱི་རྟགས་དང་དཔེ་འཚངས་ཀ་བྱེད་
པ་ནི། གཏན་ཚིགས་སྨྲ་བ་ལ་དགའ་བ་ཙམ་དུ་ཟད་དོ། །ཞེས་པའོ། །གསུམ་པ།
རང་རྒྱུད་ཁས་ལེན་མི་རིགས་པར་བསྟན་པ་ནི། ཚིག་གསལ་ལས། དབུ་མ་བ་ཡིན་ན་



༄༅། །བདག་སྐྱེ་དགག་པ། །
183
ནི་རང་གི་རྒྱུད་ཀྱི་རྗེས་སུ་དཔག་པར་བྱ་བར་རིགས་པ་ཡང་མ་ཡིན་ཏེ། ཕྱོགས་གཞན་
ཁས་བླང་བ་མེད་པའི་ཕྱིར་རོ་ཞེས་བསྟན་ལ། དོན་ནི། དབུ་མ་བ་ཡིན་ན། རང་
རྒྱུད་ཁས་ལེན་མི་རིགས་ཏེ། དེ་འདོད་ན། ཚུལ་གསུམ་རྟོག་པས་བཏགས་ཙམ་མ་
ཡིན་པར་ཡུལ་སྟེང་ནས་གྲུབ་པ་ཞིག་འདོད་དགོས་ལ། དབུ་མ་བས་རང་བཞིན་གྱིས་
གྲུབ་པའི་ཕྱོགས་གཞན་ཁས་བླངས་པ་དོན་མེད་པའི་ཕྱིར་ཞེས་པའོ། །དེས་ན་དབུ་མ་
བ་ཡིན་ན། རང་རྒྱུད་ཁས་ལེན་མི་རིགས་པས་ཁྱབ་ཀྱང་། རང་རྒྱུད་ཁས་ལེན་པའི་
དབུ་མ་བ་ཡོད་པ་མི་འགལ་ཏེ། བཅས་ལྡན་དགེ་སློང་བཅས་པ་དང་འགལ་མི་རིགས་
ཀྱང་། དེ་དང་འགལ་བའི་དགེ་སློང་ཡོད་པ་བཞིན་ཡིན་པའི་ཕྱིར། གཉིས་པ། རང་
རྒྱུད་ལ་གཞན་གྱིས་སྨྲས་པའི་ཉེས་པ་སེལ་མི་དགོས་པའི་ཚུལ་སྟོན་པར། ཚིག་གསལ་
ལས། གང་གི་ཚེ་དེ་ལྟར་དབུ་མ་བས་རང་རྒྱུད་ཀྱི་གཏན་ཚིགས་མི་བརྗོད་པ་ཉིད་ཡིན་
པ་དེའི་ཚེ་ཞེས་སོགས་བྱུང་། དོན་ནི། སངས་རྒྱས་བསྐྱངས་ཀྱིས་བདག་སྐྱེ་འགོག་
བྱེད་ཀྱི་རང་རྒྱུད་ཀྱི་དམ་བཅའ་ལ། གྲངས་ཅན་གྱིས་ཁྱོད་ཀྱི་དམ་བཅའི་དོན་བདག་
ལས་སྐྱེ་བ་མེད་པ་འདི། འབྲས་བུ་མངོན་གསལ་གྱི་མྱུ་གུ་ལ་འདོད་ན་གྲུབ་ཟིན་ལ།
རྒྱུ་དུས་སུ་མི་གསལ་བའི་མྱུ་གུ་ལ་འདོད་ན། ཁྱབ་པ་འགལ་ལོ་ཞེས་པ་ལྟ་བུའི་གཞན་
གྱིས་སྨྲས་པའི་ཉེས་པ་སེལ་མི་དགོས་ཏེ། སངས་རྒྱས་བསྐྱངས་ཀྱིས་ལེགས་ལྡན་ཁྱོད་
ལྟར། མིག་སོགས་ནང་གི་སྐྱེ་མཆེད་རྣམས་ཆོས་ཅན། དོན་དམ་པར་བདག་ལས་སྐྱེ་
བ་མེད་དེ། ཡོད་པའི་ཕྱིར། དཔེར་ན། ཤེས་པ་ཡོད་པ་ཉིད་བཞིན། ཞེས་པ་ལྟ་
བུའི་རང་རྒྱུད་ཀྱི་སྦྱོར་བ་ཁས་མ་བླངས་པའི་ཕྱིར། དེར་ཐལ། བདག་ལས་སྐྱེ་བ་མེད་
ཅེས་པ་འབྲས་བུའི་བདག་ལས་མི་སྐྱེ་བར་བསྒྲུབ་ན་གྲུབ་ཟིན་སྒྲུབ་པའི་སྐྱོན་དང་།
རྒྱུའི་བདག་ལས་མི་སྐྱེ་བར་བསྒྲུབ་ན་འགལ་བའི་སྐྱོན་དུ་འགྱུར་བའི་ཉེས་པ་སེལ་



184
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དགོས་པའི་དམ་བཅའ་མ་བཀོད་པ་གང་ཞིག རྟགས་ལ་བརྟགས་ནས་ཡོད་པའི་ཕྱིར།
ཞེས་བདག་ལས་སྐྱེ་བར་བསྒྲུབ་པའི་ཡོད་པ་འདི་རྒྱུའི་བདག་ལས་ཟེར་ན། འགལ་བ་
དང་། འབྲས་བུ་གསལ་བའི་དུས་སུ་ཡོད་པ་ཟེར་ན། གྲུབ་ཟིན་བསྒྲུབ་པར་འགྱུར་
བའི་སྐྱོན་སྤོང་དགོས་པའི་རྟགས་ཀྱང་མ་བཀོད་པའི་ཕྱིར། དང་པོ་གྲུབ་སྟེ། ཁོ་བོས་
བདག་ལས་སྐྱེ་བ་མེད་པ་ཐལ་འགྱུར་འདི་གཉིས་ཀྱི་བསྒྲུབ་ཆོས་སུ་མ་བཀོད་པའི་ཕྱིར།
གཉིས་པ་གྲུབ་སྟེ། ཁོ་བོའི་འགྲེལ་ཚིག་དེས་ཡོད་པའི་ཕྱིར་ཞེས་པའི་རང་རྒྱུད་ཀྱི་
རྟགས་མ་བཀོད་པར། རང་གི་བདག་ཉིད་དུ་ཡོད་ཟིན་པ་ཐལ་འགྱུར་གྱི་རྟགས་སུ་
བཀོད་པའི་ཕྱིར། ཞེས་པའོ། །གཉིས་པ། གཞན་གྲགས་ཀྱི་དབང་དུ་བཅས་པའི་
སྐྱོན་མེད་ཚུལ་ལ་གཉིས། གཞན་གྲགས་ཀྱི་གཏན་ཚིགས་མ་བརྗོད་པའི་སྐྱོན་མེད་
ཚུལ་དང་། དེ་ལ་ཉེས་པ་མ་བསལ་བའི་ཆ་ནས་སྐྱོན་མེད་ཚུལ་ལོ། །དང་བོ་ལ་གཉིས།
སྐབས་འདིར་གཙོ་བོར་གཞན་གྲགས་མ་བཤད་པའི་རྒྱུ་མཚན་དང་། གཞན་གྲགས་བརྗོད་
དགོས་ནའང་བརྗོད་པར་བསྟན་པའོ། །དང་བོ་ལ་གཉིས། རྩོད་པ་དང་ལན་ནོ། །དང་
བོ་ནི། ཚིག་གསལ་ལས། ཅི་སྟེ་ཡང་དབུ་མ་བ་རྣམས་ཀྱི་ལྟར་ན། ཞེས་པ་ནས། ཉེས་
པ་དེ་ཉིད་དུ་འགྱུར་རོ་སྙམ་ན། ཞེས་པའི་བར་བྱུང་། དོན་ནི། སློབ་དཔོན་ལེགས་ལྡན་
འབྱེད་ན་རེ། ཁྱོད་ཀྱིས་རང་རྒྱུད་ཀྱི་གཏན་ཚིགས་ཁས་མ་བླངས་པས་བདག་སྐྱེ་འགོག་པ་
ལ་རང་རྒྱུད་ཀྱི་གཏན་ཚིགས་མ་བརྗོད་པ་ཡིན་དུ་ཆུག་ཀྱང་། བདག་སྐྱེ་འགོག་ནུས་ཀྱི་
གཞན་གྲགས་ཀྱི་རྟགས་དཔེ་བརྗོད་དགོས་པ་ལ། མ་བརྗོད་པའི་ཕྱིར་དང་། དེ་ལ་གཞན་
གྱིས་སྨྲས་པའི་ཉེས་པ་བསལ་དགོས་པ་ལས་མ་བསལ་བའི་ཕྱིར་སྐྱོན་སོ་ན་གནས་སོ། །
ཞེས་པའོ། ། དང་པ : དོ་དམ་པ ། །
གཉིས་པ། ལན་འཆད་པར། ཚིག་གསལ་ལས། བཤད་པར་བྱ་སྟེ། ཞེས་པ་



185
༄༅། །བདག་སྐྱེ་དགག་པ།
ནས། འདིར་རྗེས་སུ་དཔག་པས་གནོད་པ་བརྗོད་པ་ལ། དགོས་པ་ཀོ་ཅི་ཞིག་ཡོད།
ཅེས་པའི་བར་བྱུང་། དོན་ནི། སངས་རྒྱས་བསྐྱངས་ལ། གཞན་གྲགས་ཀྱི་གཏན་
ཚིགས་མ་བརྗོད་པའི་ཆ་ནས་ཀྱང་སྐྱོན་མེད་དེ། བདག་སྐྱེ་འགོག་པ་ལ། གཏན་
ཚིགས་ངེས་ པར་ བརྗོད་ མི་ དགོས་ པའི་ ཕྱིར་དང། ཐལ་འགྱུར་ཙམ་གྱིས་ཀྱང་།
བདག་སྐྱེ་མེད་པར་རྟོགས་པའི་རྗེས་དཔག་བསྐྱེད་ཐུབ་པའི་ཕྱིར། དེས་ན་གཞན་
གྲགས་ཀྱི་གཏན་ཚིགས་བརྗོད་པ་ལ་དགོས་པ་ལྷག་པོ་ཅི་ཡང་མེད་པའི་ཕྱིར། གཉིས་
པ། གཞན་གྲགས་བརྗོད་དགོས་ནའང་བརྗོད་པ་ལ། རྩོད་ལན་གཉིས་ལས། དང་
བོ་ནི། ཚིག་གསལ་ལས། ཅི་སྟེ་ཡང་རང་གི་རྗེས་སུ་དཔག་པས་འགལ་བ་གདོན་མི་
ཟ་བར་བརྗོད་པར་བྱ་བ་ཡིན་ནོ་ཞེ་ན། ཞེས་པའོ། །དོན་ནི། ལེགས་ལྡན་ན་རེ།
རྒོལ་བ་གཞན་ལ་གྲགས་པའི་རྗེས་དཔག་ལ་མ་ལྟོས་པར་བདག་སྐྱེ་འགོག་ནུས་ཀྱང་།
རྒོལ་བ་རང་ལ་གྲགས་པའི་རྗེས་སུ་དཔག་པ་བརྗོད་པར་བྱ་དགོས་སོ། །ཞེས་པའོ། །
གཉིས་པ། དེའི་ལན་འཆད་པར། ཚིགས་གསལ་ལས། དེ་ཡང་སློབ་དཔོན་སངས་
རྒྱས་བསྐྱངས་ཀྱིས་བརྗོད་པ་ཉིད་ཡིན་ནོ། །ཞེས་པ་ནས་སྐྱེ་བ་ཡོད་པ་མ་ཡིན་ནོ། །
ཞེས་པའི་བར་བྱུང་། དོན་ནི། རྒོལ་བ་འགའ་ཞིག་ལ་གཞན་གྲགས་ཀྱི་རྗེས་དཔག་
བརྗོད་དགོས་ན་ཡང་བརྗོད་པ་ཡིན་ཏེ། བུདྡྷཔཱལིཏ་ལས། དངོས་པོ་བདག་གི་བདག་
ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་།
ཞེས་གསུངས་པའི་ཕྱིར། ཁྱབ་སྟེ། གཞུང་འདིས་རང་གི་རྒྱུའི་ནུས་པའི་ངོ་བོར་གྱུར་
ཀྱང་མངོན་པར་མི་གསལ་བའི་མྱུ་གུ་སོགས་དངོས་པོ་རྣམས་ཆོས་ཅན། སླར་ཡང་སྐྱེ་
བ་ལ་དགོས་པ་མེད་དེ། རང་གི་བདག་ཉིད་དུ་གྲུབ་ཟིན་པའི་ཕྱིར། དཔེར་ན།
མངོན་པར་གསལ་ཟིན་ཀྱི་བུམ་པ་བཞིན། ཞེས་པའི་རྟགས་སྦྱོར་རྣམ་དག་ཅིག་



186
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བསྟན་པའི་ཕྱིར་ཏེ། གཞུང་འདིས་དེ་འདྲའི་རྟགས་སྦྱོར་ཡང་དག་གི་ཆོས་ཅན་དང་།
དཔེ་བསྟན་པ་གང་ཞིག གཏན་ཚིགས་དང་བསྒྲུབ་བྱའི་ཆོས་ཀྱང་བསྟན་པའི་ཕྱིར། །
དང་བོ་གྲུབ་སྟེ། མདོར་བསྟན་གྱི་དེ་དག་གི་ཞེས་པས་དཔེ་ཆོས་ཅན་དངོས་སུ་བསྟན།
རྒྱས་བཤད་ཀྱི་དངོས་པོ་བདག་གི་བདག་ཉིད་དུ་ཡོད་པ་དག་ལ་ནི་ཞེས་པས་དཔེ་དང་།
ཆོས་ཅན་གཉིས་ཀ་བསྟན་པའི་ཕྱིར། གཉིས་པ་གྲུབ་སྟེ། ཚིག་གསལ་ལས། དེ་ལ་
རང་གི་བདག་ཉིད་དུ་ཡོད་པ་ཞེས་པ་འདིས་གཏན་ཚིགས་འཛིན་པ་ཡིན་ནོ་ཞེས་དང་།
སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། ཞེས་པ་འདིས་ནི་བསྒྲུབ་བར་བྱ་བའི་
ཆོས་འཛིན་པ་ཡིན་ནོ། །ཞེས་གསུངས་པའི་ཕྱིར། དེས་ན་སངས་རྒྱས་བསྐྱངས་ལ་
གཞན་གྲགས་ཀྱི་གཏན་ཚིགས་དང་དཔེ་མ་བརྗོད་པའི་སྐྱོན་མེད་པར་ཐལ། མདོར་
བསྟན་གྱི་འགྲེལ་ངག་དེས། དེ་འདྲའི་དངོས་པོ་རྣམས་སླར་ཡང་སྐྱེ་བ་དོན་མེད་དེ།
དངོས་པོ་རང་གི་བདག་ཉིད་དུ་ཡོད་ན། སླར་ཡང་སྐྱེ་བ་དོན་མེད་པས་ཁྱབ་པའི་ཕྱིར།
དེ་ལྟར་ཁྱབ་སྟེ། དཔེར་ན། མངོན་པར་གསལ་ཟིན་ཀྱི་བུམ་པ་བཞིན། མངོན་པར་
གསལ་ཟིན་ཀྱི་བུམ་པ་རང་གི་བདག་ཉིད་དུ་གྲུབ་ཟིན་པ་དེ་བཞིན་དུ་དངོས་པོ་རྣམས་
རང་གི་བདག་ཉིད་དུ་གྲུབ་ཟིན་པ་ཡིན་ནོ། །དེ་བས་ན་དངོས་པོ་རང་གི་བདག་ཉིད་
དུ་གྲུབ་ཟིན་པའི་ཕྱིར། དངོས་པོ་རྣམས་སླར་ཡང་སྐྱེ་བ་དོན་མེད་དོ་ཞེས་པས་རང་གི་
བདག་ཉིད་དུ་ཡོད་པ་རྟགས་ཡང་དག་ཏུ་བསྟན་པའི་ཕྱིར། སྒྲུབ་ངག་ཡན་ལག་ལྔ་
ལྡན་གྱི་ཡན་ལག་ལྔ་ཡོད་དེ། དམ་བཅའ་དང་། དཔེ་དང་། ཁྱབ་པ་དང་། ཉེར་
གཏོད་དང་། མཇུག་སྡུད་དང་ལྔ་ལ་ངོས་འཛིན་དགོས་པའི་ཕྱིར། སྒྲུབ་ངག་འདི་
དང་སྦྱར་ནས་ངོས་འཛིན་ཚུལ་ཡོད་དེ། དངོས་པོ་རྣམས་སླར་ཡང་སྐྱེ་བ་དོན་མེད་དེ་
ཞེས་པས་དམ་བཅའ་དང་། རང་གི་བདག་ཉིད་དུ་ཡོད་ན་སླར་ཡང་སྐྱེ་བ་དོན་མེད་



187
༄༅། །བདག་སྐྱེ་དགག་པ། །
པས་ཁྱབ་ཅེས་པས་ཁྱབ་པ་དང་། དཔེར་ན། མངོན་པར་གསལ་ཟིན་ཀྱི་བུམ་པ་བཞིན་
ཞེས་པས་དཔེ་དང་། མངོན་པར་གསལ་ཟིན་ཀྱི་བུམ་པ་རང་གི་བདག་ཉིད་དུ་གྲུབ་ཟིན་
པ་དེ་བཞིན་དུ་དངོས་པོ་རྣམས་རང་གི་བདག་ཉིད་དུ་གྲུབ་ཟིན་པ་ཡིན་ནོ། །ཞེས་པས་
ཉེར་གཏོད་དང་། དེ་བས་ན། རང་གི་བདག་ཉིད་དུ་གྲུབ་ཟིན་པའི་ཕྱིར་དངོས་པོ་
རྣམས་སླར་ཡང་སྐྱེ་བ་དོན་མེད་དོ་ཞེས་པས་མཇུག་སྡུད་བསྟན་པའི་ཕྱིར། གཉིས་པ།
གཞན་གྲགས་ལ་གཞན་གྱིས་སྨྲས་པའི་ཉེས་པ་མ་བསལ་བའི་སྐྱོན་མེད་དེ། སངས་
རྒྱས་བསྐྱངས་ཀྱིས་རང་གི་བདག་ཉིད་དུ་ཡོད་པའི་རྟགས་ཀྱིས་སྐྱེ་ལྡན་གྱི་དངོས་པོ་
རྣམས་སླར་ཡང་སྐྱེ་བ་དོན་མེད་པར་བསྒྲུབ་ན། གྲུབ་ཟིན་བསྒྲུབས་པའི་སྐྱོན་སོགས་
གང་ཡང་མེད་པ་གང་ཞིག གཏན་ཚིགས་དེས་གྲངས་ཅན་ལ། སྐྱེས་བུ་མ་ཡིན་པའི་
དངོས་པོ་རྣམས་བདག་ལས་སྐྱེ་བ་མེད་པར་བསྒྲུབ་ན་ཡང་གྲུབ་ཟིན་བསྒྲུབ་པ་སོགས་
སྐྱོན་གང་ཡང་མེད་ པའི་ ཕྱིར་དང་། དང་བོ་གྲུབ་སྟེ། སློབ་ དཔོན་ སངས་རྒྱས་
བསྐྱངས་ཀྱིས་གྲངས་ཅན་ལ། རྒྱུ་དུས་ན་མངོན་པར་མི་གསལ་བར་ཡོད་པའི་རྫ་བུམ་
ཆོས་ཅན། སླར་ཡང་སྐྱེ་བ་དོན་མེད་དེ། རང་གི་བདག་ཉིད་དུ་གྲུབ་ཟིན་ནས་ཡོད་
པའི་ཕྱིར། དཔེར་ན། མངོན་པར་གསལ་ཟིན་ཀྱི་བུམ་པ་བཞིན། ཞེས་བཀོད་པའི་
ཚེ་གྲངས་ཅན་གྱིས་དེ་འདྲའི་རྫ་བུམ་སླར་ཡང་སྐྱེ་བ་དོན་མེད་པ་མ་རྟོགས་པ་བསྒྲུབ་
བྱར་བཟུང་ནས་བསྒྲུབས་པ་ཡིན་པས་གྲུབ་ཟིན་བསྒྲུབ་པའི་སྐྱོན་མེད་པ་དང། དེ་
འདྲའི་སྦྱོར་བ་ལ་འགལ་ཁྱབ་ཀྱི་ལན་མི་ཐེབས་པས་འགལ་བའི་དོགས་པ་མེད་པ་དང་།
སྦྱོར་བ་དེས་རྫ་བུམ་གྱིས་མཚོན་པའི་སྐྱེ་ལྡན་གྱི་དངོས་པོ་རྣམས་སླར་ཡང་སྐྱེ་བ་དོན་
མེད་དུ་བསྒྲུབས་པས་མ་ངེས་པའི་དོགས་པ་ཡང་མེད་པའི་ཕྱིར། གཉིས་པ་གྲུབ་སྟེ།
གྲངས་ཅན་གྱི་ངོར་སྐྱེས་བུ་ལས་གཞན་པའི་དངོས་པོ་རྣམས་ཆོས་ཅན། བདག་ལས་



188
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྐྱེ་བ་མེད་དེ། རང་གི་བདག་ཉིད་དུ་ཡོད་པའི་ཕྱིར། དཔེར་ན། སྐྱེས་བུ་བཞིན།
ཞེས་པའི་མདོར་བསྟན་དངོས་བསྟན་གྱི་རྟགས་སྦྱོར་འདི་ལ། ལེགས་ལྡན་གྱིས་བརྗོད་
པའི་སྐྱོན་གསུམ་པོ་གང་ཡང་མེད་པའི་ཕྱིར། སྐྱོན་གསུམ་པ་བཟློག་དོན་ཁས་ལེན་
དགོས་པའི་སྐྱོན་བརྗོད་པ་མི་འཇུག་པའི་ཚུལ་ནི། ཚིག་གསལ་ལས། ཐལ་བར་
འགྱུར་བ་བཟློག་པའི་དོན་དང་ཡང་ཕ་རོལ་པོ་ཉིད་འབྲེལ་བ་ཡིན་གྱི་ཁོ་བོ་ཅག་ལ་མ་
ཡིན་ཏེ། རང་ལ་དམ་བཅའ་བ་མེད་པའི་ཕྱིར་རོ་ཞེས་སོགས་ཀྱིས་གསུངས། དོན་ནི།
སངས་རྒྱས་བསྐྱངས་ལ་ཐལ་འགྱུར་གཉིས་ཀྱི་བཟློག་དོན་ཁས་བླངས་པའི་སྒོ་ནས་གྲུབ་
མཐའ་དང་འགལ་བའི་སྐྱོན་བརྗོད་པ་མི་འཇུག་པར་ཐལ། དེ་གཉིས་ཀྱི་བཟློག་དོན་
གྲངས་ཅན་པ་ཁོ་ནས་ཁས་བླངས་ཀྱི། སངས་རྒྱས་བསྐྱངས་ཀྱིས་ཁས་མི་ལེན་ལ།
ཐལ་འགྱུར་འདི་གཉིས་ཀྱིས་བཟློག་དོན་མི་འཕེན་པ་དང་། དེ་ཉིད་འཕགས་པའི་
དགོངས་པར་བསྟན་པ་དང་། སློབ་དཔོན་གྱིས་ཀྱང་སྦྱོར་ངག་འགོད་དགོས་པར་མ་
གསུངས་པའི་ཕྱིར། དང་བོ་གྲུབ་སྟེ། སངས་རྒྱས་བསྐྱངས་ཀྱིས་ལེགས་ལྡན་ཁྱོད་ཀྱི་
འདོད་པ་ལྟར་གྱི་ཐལ་འགྱུར་དེ་འདྲ་མ་བཀོད་པར་སྐྱེ་ལྡན་གྱི་དངོས་པོ་རྣམས་ཆོས་
ཅན། སླར་ཡང་སྐྱེ་བ་དོན་མེད་པར་ཐལ། རང་གི་རྒྱུ་དུས་སུ་རྫོགས་པར་གྲུབ་ཟིན་
པའི་ཕྱིར། དེ་ལ་མ་ཁྱབ་ན། དེ་ཆོས་ཅན། སླར་ཡང་སྐྱེ་བ་ཐུག་མེད་ཡིན་པར་ཐལ།
རྒྱུའི་དུས་ན་གྲུབ་ཟིན་ཀྱང་སླར་ཡང་སྐྱེ་དགོས་པའི་ཕྱིར། ཞེས་བཀོད་པའི་ཕྱིར།
དེས་ན། མདོར་བསྟན་ལ་སླར་ཡང་གི་སྒྲ་མེད་ཀྱང་། རྒྱས་བཤད་ལྟར་བྱེད་དགོས་པ་
ལེགས་ལྡན་གྱིས་མ་དགོངས་པའི་ཕྱིར། རྩ་ཤེས་ཊིཀ་ཆེན་ལས་ལེགས་ལྡན་གྱིས་ཀྱང་།
སླར་ཡང་སྐྱེ་བ་དོན་མེད་དང་ཐུག་མེད་དུ་འཕངས་པར་མ་དགོངས་པར་སྤྱིར་སྐྱེ་བ་
དོན་མེད་དང་ཐུག་མེད་དུ་འཕངས་པར་བཟུང་ནས། བཟློག་དོན་ཁས་ལེན་དགོས་



189
༄༅། །བདག་སྐྱེ་དགག་པ། །
ཞེས་སྨྲ་བའོ། །ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། སངས་རྒྱས་
བསྐྱངས་ཀྱིས་ཐལ་འགྱུར་དེ་གཉིས་ཀྱི་བཟློག་དོན་འཕེན་འདོད་ནས་བཀོད་པ་མ་ཡིན་
པར་བདག་སྐྱེ་འདོད་པ་ལ་མི་འདོད་པའི་ཐལ་བ་ཙམ་འཕངས་པའི་སྒོ་ནས་གནོད་
བྱེད་བསྟན་པའི་ཕྱིར། ཁྱབ་སྟེ། སྒྲ་རྣམས་རྗོད་འདོད་ཀྱི་རྗེས་སུ་འབྲངས་ནས་དོན་
སྟོན་གྱི། རང་དབང་དུ་དོན་སྟོན་པའི་ནུས་པ་མེད་པའི་ཕྱིར། ཐལ་འགྱུར་འདི་ལྟར་
འགོད་དགོས་པ་འཕགས་པའི་དགོངས་པ་ཡིན་ཏེ། རྩི་ཤེས་ལས། གལ་ཏེ་མཚན་
ལས་སྔ་གྱུར་ན། །མཚན་ཉིད་མེད་པར་ཐལ་བར་འགྱུར། །ཞེས་དང་། གཟུགས་ཀྱི་
རྒྱུ་ནི་མ་རྟོགས་པར། །གཟུགས་ན་གཟུགས་ནི་རྒྱུ་མེད་པར། །ཐལ་བར་འགྱུར་ཏེ།
ཞེས་སོགས་གསུངས་པའི་ཕྱིར། གཞན་ཡང་། སློབ་དཔོན་གྱིས་ཀྱང་སྦྱོར་ངག་འགོད་
དགོས་པར་མ་གསུངས་ཏེ། ཚིག་གསལ་ལས། འོན་ཏེ་སྦྱོར་བའི་ངག་རྒྱས་པར་རྗོད་
པར་བྱེད་པ་གང་ཡིན་པ་འདི་ནི་འགྲེལ་བ་མཁན་པོ་རྣམས་ཀྱི་ལུགས་ཡིན་ནོ་ཞེ་ན།
དེ་ཡང་ཡོད་པ་མ་ཡིན་ཏེ། རྩོད་པ་བཟློག་པའི་འགྲེལ་བ་མཛད་པ་ན་སློབ་དཔོན་གྱིས་
སྦྱོར་བའི་ངག་མ་གསུངས་པའི་ཕྱིར་རོ། ། ཞེས་ གསུངས་པའི་ ཕྱིར། གཉིས་པ།
ལེགས་ལྡན་གྱི་ལུགས་དགག་པ་ལ། རང་རྒྱུད་འགོག་པའི་རིགས་པ་མདོར་བསྟན་པ་
དང་། རྒྱས་པར་བཤད་པ་གཉིས། དང་བོ་ནི། ཚིག་གསལ་ལས། གཞན་ཡང་རྟོག་
གེ་བ་འདིས། ཞེས་པ་ནས། དབུ་མའི་ལྟ་བ་ཁས་ལེན་བཞིན་དུ་རང་རྒྱུད་ཀྱི་སྦྱོར་
བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་གནས་སུ་རྟོགས་ཏེ་
ཇི་ལྟར་ཞེ་ན། དེ་ལ་རེ་ཞིག་གང་འདི་སྐད་དུ་འདི་སྦྱོར་བའི་ཚིག་ཏུ་གྱུར་པ་ནི། དོན་
དམ་པར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཏེ། ཡོད་པའི་ཕྱིར།
དཔེར་ན། ཤེས་པ་ཡོད་པ་ཉིད་བཞིན་ནོ་ཞེས་བྱུང་། གཉིས་པ། རྒྱས་པར་བཤད་པ་



190 ༄༅ ། དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།
ནི། ཚིག་གསལ་ལས། འདིར་དོན་དམ་པར་ཞེས་བྱ་བའི་ཁྱད་པར་ཅིའི་ཕྱིར་ཉེ་བར་
བཀོད་པ་ཡིན། ཞེས་པ་ནས། ཤིན་ཏུ་སྤྲོས་པའི་ཆོག་གོ་ཞེས་པའི་བར་བྱུང་། འདི་
དག་གི་དོན་བཤད་པ་ལ། ལེགས་ལྡན་ལ་ཁྱོད་ཀྱིས་དབུ་མའི་ལྟ་བ་ཁས་ལེན་བཞིན་
དུ་ཚུལ་གསུམ་རྒོལ་ཕྱི་རྒོལ་གཉིས་ཀ་ལ་ཚད་གྲུབ་མཐུན་སྣང་བའི་རྟགས་སྦྱོར་འགོད་
པ་རྣམས་མི་འཐད་པར་ཐལ། དེ་འདྲའི་རྟགས་སྦྱོར་མང་བོའི་ནང་ནས་རེ་ཞིག་
བདག་སྐྱེ་འགོག་པའི་རང་རྒྱུད་ཀྱི་སྦྱོར་བ་མིག་སོགས་ནང་གི་སྐྱེ་མཆེད་རྣམས་ཆོས་
ཅན། དོན་དམ་པར་བདག་ལས་སྐྱེ་བ་མེད་དེ། ཡོད་པའི་ཕྱིར། དཔེར་ན། ཤེས་པ་
ཡོད་པ་ཉིད་བཞིན་ནོ་ཞེས་པ་ལ། ཕྱོགས་ཆོས་མ་གྲུབ་པ་སོགས་ཀྱི་སྐྱོན་མང་བོ་ཡོད་
པའི་ཕྱིར་ཞེས་མདོར་བསྟན་ནས་ལེགས་ལྡན་གྱི་འདོད་པ་རྒྱས་པར་འགོག་པ་ལ་ལྔ།
ཕྱོགས་སོགས་མ་གྲུབ་པའི་བདག་སྐྱེ་འགོག་པའི་རང་རྒྱུད་འགོག་པ། བདག་སྐྱེ་
འགོག་པའི་རྟགས་མ་གྲུབ་པར་ཐལ་བ་ལེགས་ལྡན་གྱིས་ཁས་བླངས་ཚུལ། རང་རྒྱུད་
ཀྱི་སྦྱོར་བ་གཞན་ལ་མ་གྲུབ་པའི་སྐྱོན་དང་། མ་ངེས་པའི་སྐྱོན་དང་སྐྱོན་དེ་རང་གི་
གཞན་གྲགས་ལ་མི་འཇུག་པའི་རྒྱུ་མཚན་བསྟན་པའོ། །དང་བོ་ལ་གཉིས། དོན་དམ་
པའི་ཁྱད་པར་སྦྱར་བ་དོན་མེད་པར་བཤད་པ་དང་། ཆོས་ཅན་སྤྱི་ཙམ་འཛིན་པའི་
ལན་དགག་པའོ། །དང་བོ་ལ་གཉིས། ཆོས་ཀྱི་ཁྱད་པར་ལ་སྦྱར་དགོས་པ་དགག་པ་
དང་། ཆོས་ཅན་གྱི་ཁྱད་པར་ལ་སྦྱར་དགོས་པ་དགག་པའོ། །དང་བོ་ནི། ལེགས་
ལྡན་གྱིས། མིག་སོགས་ནང་གི་སྐྱེ་མཆེད་རྣམས་དོན་དམ་པར་བདག་ལས་སྐྱེ་བ་མེད་
པར་ངེས་ཏེ། ཡོད་པའི་ཕྱིར། ཞེས་བཀོད་པ་ལ། ཟླ་བའི་ཞབས་ན་རེ། ཁྱོད་ཀྱིས་
བཀོད་པའི་སྦྱོར་བ་འདི་མི་འཐད་པར་ཐལ། འདིར་དོན་དམ་པའི་ཁྱད་པར་དགོས་པ་
ཅིའི་ཕྱིར་དུ་ཡུལ་གང་ལ་སྦྱོར་མ་ངེས་པའི་སྐྱོན་ཡོད་པའི་ཕྱིར་གསུངས་པ་ལ། ལེགས་



|
༄༅། །བདག་སྐྱེ་དགག་པ། །
191
ལྡན་འབྱེད་ན་རེ། དོན་དམ་པའི་ཁྱད་པར་བསྒྲུབ་ཆོས་ལ་སྦྱོར་ཏེ། ཀུན་རྫོབ་ཏུ་སྐྱེ་
བ་ཁས་བླང་དགོས་ཀྱི། དེ་འགོག་ན། ཁས་བླངས་དང་འགལ་བའི་ཕྱིར་ཟེར་རོ། །
ཁྱོད་ཀྱིས་དོན་དམ་པའི་ཁྱད་པར་སྦྱར་བ་ལ་དགོས་པ་མེད་པར་ཐལ། སྔ་རྒོལ་དབུ་མ་
བ་ལ་ལྟོས་ནས་ཀྱང་དགོས་པ་མེད། ཕྱི་རྒོལ་གྲངས་ཅན་པ་ལ་ལྟོས་ནས་དགོས་པ་མེད།
འཇིག་རྟེན་རང་ག་བ་ལ་ལྟོས་ནས་ཀྱང་དགོས་པ་མེད་པའི་ཕྱིར། རྟགས་རིམ་བཞིན་
གྲུབ་སྟེ། དབུ་མ་བས་ཀུན་རྫོབ་ཏུ་སྐྱེ་བ་ལས་བདག་སྐྱེ་ཀུན་རྫོབ་ཏུའང་ཁས་མི་ལེན་
པ་དང་། མུ་སྟེགས་ཀྱི་ལུགས་བདེན་པ་གཉིས་ཆར་དུ་བཀག་ན་ལེགས་པ་དང་།
འཇིག་རྟེན་རང་ག་བའི་བདག་སྐྱེ་ཁས་མི་ལེན་པར་རྒྱུ་ལས་འབྲས་བུ་འབྱུང་བའི་རྣམ་
གཞག་ཙམ་ཞིག་ཁས་ལེན་གྱི། བདག་གམ་གཞན་ལས་སྐྱེ་ཞེས་དཔྱད་པ་མི་བྱེད་པའི་
ཕྱིར། གཉིས་པ། ཆོས་ཅན་གྱི་ཁྱད་པར་ལ་སྦྱར་དགོས་པ་དགག་པ་ནི། ལེགས་ལྡན་
འབྱེད་ན་རེ། ཕ་རོལ་པོས་དོན་དམ་པར་འདོད་པའི་མིག་སོགས་ཀུན་རྫོབ་ཏུ་ཡང་སྐྱེ་
བ་འགོག་དགོས་པས། ཆོས་ཅན་ལ་དོན་དམ་པའི་ཁྱད་པར་སྦྱོར་རོ་ཟེར་ན། བཤད་
ཚུལ་དེ་ཡང་མི་འཐད་པར་ཐལ། དེ་ལེགས་ལྡན་རང་ལ་ལྟོས་ནས་ཆོས་ཅན་གཞི་མ་
གྲུབ་པའི་ཕྱོགས་སམ་རྟགས་ཀྱི་སྐྱོན་དུ་འགྱུར་བའི་ཕྱིར་ཏེ། དེའི་ཆོས་ཅན་རང་ཉིད་
ཀྱིས་ཁས་མི་ལེན་པའི་ཕྱིར། དེ་ལ་ཁོ་ན་རེ། ཀུན་རྫོབ་པའི་མིག་སོགས་རྩོད་གཞིར་
འཛིན་པས་སྐྱོན་མེད་དོ། །ཞེ་ན། འོ་ན་དོན་དམ་པའི་ཁྱད་པར་སྦྱོར་མི་དགོས་པར་
ཐལ། ཆོས་དང་ཆོས་ཅན་གང་ལ་ཡང་མ་སྦྱར་བ་དེའི་ཕྱིར། དེ་ལ་ཁོ་ན་རེ། དོན་
དམ་པའི་ཁྱད་པར་སྦྱོར་ཚུལ་ཡོད་དེ། མིག་སོགས་ཀུན་རྫོབ་པ་རྩོད་གཞི་དང་། དོན་
དམ་སྐྱེ་བ་མེད་པ་ཆོས་སུ་བྱེད་པའི་ཕྱིར་ཟེར་ན། དེ་ཡང་མི་འཐད་པར་ཐལ། ཁྱོད་
ཀྱིས་དེ་སྐད་མ་སྨྲས་པ་གང་ཞིག སྨྲས་ཀྱང་ཕ་རོལ་གྲངས་ཅན་ལ་ལྟོས་ནས་ཆོས་ཅན་



1921 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཞི་མ་གྲུབ་པའི་སྐྱོན་ཡོད་པའི་ཕྱིར། དང་བོ་སླ། གཉིས་པ་གྲུབ་སྟེ། གྲངས་ཅན་
གྱིས་མིག་སོགས་དབུ་མ་བའི་འདོད་པ་ལྟར་གྱི་ཀུན་རྫོབ་ཏུ་ཁས་མི་ལེན་པའི་ཕྱིར།
གཉིས་པ། ཆོས་ཅན་སྤྱི་ཙམ་འཛིན་པའི་ལན་དགག་པ་ནི། ལེགས་ལྡན་འབྱེད་ན་རེ།
ཀུན་རྫོབ་དང་དོན་དམ་པའི་ཁྱད་པར་དོར་བའི་མིག་སོགས་སྤྱི་ཙམ་ཆོས་ཅན་དུ་
འཛིན་པས་སྐྱོན་དེ་དག་མེད་པར་ཐལ། གྲུབ་མཐའ་སྨྲ་བ་ནང་ཕན་ཚུན་རྩོད་པའི་ཚེ།
ཆོས་ཅན་སྤྱི་ཙམ་འཛིན་པ་ལས་རང་རང་གི་འདོད་པའི་ཁྱད་པར་སྦྱར་ན། རྗེས་སུ་
དཔག་པ་དང་། རྗེས་སུ་དཔག་པར་བྱ་བའི་ཐ་སྙད་མི་རུང་བའི་ཕྱིར། དེར་ཐལ།
ཆོས་ཅན་ལ་སྤྱི་ཙམ་འཛིན་དགོས་པ། དཔེར་ན། སངས་རྒྱས་པས་བྱེ་བྲག་པ་ལ།
སྒྲ་མི་རྟག་པར་སྒྲུབ་པའི་ཚེ། འབྱུང་འགྱུར་གྱི་སྒྲ་དང་། ནམ་མཁའི་ཡོན་ཏན་གྱི་སྒྲ་
རྩོད་གཞིར་བཟུང་ན། སྔ་མ་བྱེ་བྲག་པ་ལ་མ་གྲུབ་ཅིང་། ཕྱི་མ་སངས་རྒྱས་པ་ལ་མ་
གྲུབ་པས། སྒྲ་སྤྱི་ལྡོག་རྩོད་གཞིར་འཛིན་དགོས་པ་བཞིན་ཡིན་པའི་ཕྱིར་དང་། ཆོས་
ལ་ཡང་རྒོལ་བ་སོ་སོའི་འདོད་པའི་ཁྱད་པར་དོར་བའི་སྤྱི་ཙམ་པ་ཞིག་འཛིན་དགོས་པ།
དཔེར་ན། སངས་རྒྱས་པས་བྱེ་བྲག་པ་ལ། སྒྲ་ཆོས་ཅན། མི་རྟག་སྟེ། ཞེས་སྒྲུབ་
པའི་ཚེ་རང་ཉིད་འཇིག་པ་ཕྱིས་འབྱུང་གི་རྒྱུ་དོན་གཞན་ལ་ལྟོས་པའི་མི་རྟག་པ་ཆོས་སུ་
བཟུང་ན། སངས་རྒྱས་པ་ལ་མི་འགྲུབ། རང་ཉིད་འཇིག་པ་ཕྱིས་འབྱུང་གི་རྒྱུ་དོན་
གཞན་ལ་མི་ལྟོས་པའི་མི་རྟག་པ་ཡིན་ཏེ། ཞེས་ཆོས་སུ་བཟུང་ན་བྱེ་བྲག་པ་ལ་མི་
འགྲུབ་པ་བཞིན་ཡིན་པའི་ཕྱིར་ན། བསྒྲུབ་ཆོས་ལ་སྤྱི་ཙམ་པ་ཞིག་འཛིན་དགོས་པ་
ཡིན་ནོ་ཟེར། ཁྱོད་ཀྱི་འདོད་ཚུལ་དེ་མི་འཐད་པར་ཐལ། ལེགས་ལྡན་ཁྱོད་ཀྱིས་མིག་
དང་གཟུགས་སོགས་རིག་ཤེས་ཀྱི་ངོའི་དོན་དམ་པར་བདག་ལས་མི་སྐྱེ་བར་སྒྲུབ་པའི་
སྐབས་སུ་བདེན་གཉིས་ཀྱི་ཁྱད་པར་དོར་བའི་སྤྱི་ཙམ་པ་འམ་མཐུན་སྣང་བ་ཙམ་ཞིག་



193
་་་ ལ་ ༄༅། །བདག་སྐྱེ་དགག་པ། བོད །
ཆོས་ཅན་དུ་འཛིན་པར་འདོད་པ་མི་འཐད་པ་གང་ཞིག དེའི་དཔེ་དོན་ཡང་མི་མཐུན་
པའི་ཕྱིར། དང་པོ་གྲུབ་སྟེ། དེ་ལྟར་སྒྲུབ་པའི་ཚེ་ཆོས་ཅན་དེ་འཇལ་བའི་ཚད་མ་ནི།
མིག་སོགས་ཀྱི་རང་བཞིན་ལ་མ་འཁྲུལ་བ་གང་ཞིག མ་འཁྲུལ་བའི་ཤེས་པའི་རྙེད་
དོན་ལ་བརྫུན་པ་ཞིག་མི་འོང་བའི་ཕྱིར། དང་བོ་དེར་ཐལ། མིག་གཟུགས་གཉིས་
འཇལ་བའི་མངོན་སུམ་ཚད་མ་ནི། དེ་གཉིས་རང་གི་མཚན་ཉིད་ཀྱིས་གྲུབ་པ་ལ་མ་
འཁྲུལ་བ་ཡིན་པས་ན། ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་འདོད་
པའི་ལུགས་ལ། དེ་ལ་འཁྲུལ་བའི་བློ་ཙམ་གྱིས་ཡུལ་དེ་རྙེད་པ་དང་། འཇོག་མི་ནུས་
པ་གང་ཞིག ལེགས་ལྡན་ཁྱོད་ཀྱིས་ཀྱང་དེ་ལྟར་ཁས་བླངས་པའི་ཕྱིར། ཚིག་གསལ་
ལས། འདི་ལྟར་གང་གི་ཚེ་འདིར་སྐྱེ་བ་བཀག་པ་བསྒྲུབ་བྱའི་ཆོས་སུ་འདོད་པ་དེའི་ཚེ།
དེ་ཁོ་ནར་དེའི་རྟེན་ཆོས་ཅན་ཕྱིན་ཅི་ལོག་ཙམ་གྱིས་བདག་གི་ངོ་བོ་རྙེད་པ་ནི།
ཉམས་པར་གྱུར་པ་འདིས་རང་ཉིད་ཀྱིས་ཁས་བླངས་པ་ཉིད་དོ། །ཞེས་གསུངས་པའི་
ཕྱིར། ཁྱབ་སྟེ། དེ་ཁོ་ནར་ཞེས་པ་ཡན་ཆད་ཀྱིས་རིག་ཤེས་ཀྱི་ངོའི་དེ་ཁོ་ནར་སྐྱེ་བ་
བཀག་པ་བསྒྲུབ་བྱའི་ཆོས་ཡིན་པའི་ཚེ་ཞེས་བཤད། དེའི་རྟེན་ཆོས་ཅན་ཞེས་པས་
བསྒྲུབ་བྱའི་ཆོས་ཀྱི་ཁྱད་གཞིའམ་རྩོད་གཞི་བསྟན། ཕྱིན་ཅི་ལོག་ཙམ་གྱིས་ཞེས་པས་
ཡུལ་ཅན་ཕྱིན་ཅི་ལོག་ཤེས་པ་འཁྲུལ་བ་ཙམ་གྱིས་ཞེས་བསྟན། རང་གི་ངོ་བོ་ཞེས་པས་
ཆོས་ཅན་རང་གི་ངོ་བོ་བསྟན་པའི་ཕྱིར། ལེགས་བཤད་སྙིང་བོ་ལས། ཡོད་པ་གང་
ཡིན་རང་གི་ངོ་བོས་ཡོད་པར་འདོད་པའི་ལུགས་ལ། རང་མཚན་སྣང་བ་ལ་ལྟོས་ཏེ་
འཁྲུལ་བར་སོང་ན་དེས་རང་གི་གཞལ་བྱ་རྙེད་པར་འཇོག་མི་ནུས་པས་ཞེས་དང་།
མིག་སོགས་ཀྱི་ཆོས་ཅན་གྱི་རང་གི་ངོ་བོ་དེ་ཕྱིན་ཅི་ལོག་ཙམ་གྱིས་རྙེད་པ་མ་ཡིན་པར་
ལེགས་ལྡན་རང་ཉིད་ཀྱིས་ཁས་བླངས་ལ། ཞེས་གསུངས་པའི་ཕྱིར། གཉིས་པ། མ་



194
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཁྲུལ་བའི་ཤེས་པའི་རྙེད་དོན་ལ་བརྫུན་པ་ཞིག་མི་འོང་བ་ཡིན་ཏེ། འཁྲུལ་བའི་ཤེས་
པའི་རྙེད་དོན་ཡུལ་ཕྱིན་ཅི་ལོག་བརྫུན་པ་དང་། མ་འཁྲུལ་བའི་ཤེས་པའི་རྙེད་དོན་
ཡུལ་ཕྱིན་ཅི་མ་ལོག་པ་བདེན་པ་གཉིས་ཐ་དད་དེ་དངོས་འགལ་ཡིན་པའི་ ཕྱིར།
ལེགས་བཤད་སྙིང་བོ་ལས། ཕྱིན་ཅི་ལོག་མ་ལོག་ཐ་དད་པ་སྟེ་དངོས་འགལ་ཡིན་པ་ལ་
སོགས་པའི་རིགས་པ་བསྟན་ནས་བཀག་གོ །ཞེས་གསུངས་པའི་ཕྱིར། འདིའི་ཕྱིན་
ཅི་ལོག་མ་ལོག་དངོས་འགལ་དུ་གསུངས་པས་ཡུལ་ཁོ་ན་ལ་བྱའོ། ། གཞན་ཡང་།
དབུ་མ་བས་དངོས་སྨྲ་བ་ལ། མིག་སོགས་བདག་ལས་སྐྱེ་བ་མེད་པར་སྒྲུབ་པའི་ཚེ།
ཆོས་ཅན་མཐུན་སྣང་བ་འཇོག་པ་མི་འཐད་པར་ཐལ། དངོས་སྨྲས་ཆོས་ཅན་དེ་རང་
མཚན་ལ་མ་འཁྲུལ་བའི་ཚད་མས་རྙེད་དོན་དང་། ཐལ་འགྱུར་བས་ཆོས་ཅན་དེ་ལ་
འཁྲུལ་བའི་ཚད་མས་རྙེད་དོན་དུ་འདོད་པས་ཐལ་འགྱུར་བ་དང་། རང་རྒྱུད་པ་མན་
ཆད་ལ་ཆོས་ཅན་མཐུན་སྣང་བ་མེད་པའི་ཕྱིར་ཏེ། རང་རྒྱུད་པ་སོགས་ཀྱིས་ཆོས་དེ་ལ་
ཚད་མར་སོང་ན་དེ་ལ་མ་འཁྲུལ་བས་ཁྱབ་པ་དང་། ཐལ་འགྱུར་བས་ཆོས་དེ་ལ་འཁྲུལ་
བ་དང་ཚད་མར་སོང་བ་གཉིས་མི་འགལ་བར་བཞེད་པའི་ཕྱིར། འོ་ན་ཆོས་ཅན་
མཐུན་སྣང་བའི་གོ་དོན་ཇི་ལྟ་བུ་ཞེ་ན། བཞག་ཏུ་ཡོད་དེ། ཆོས་ཅན་མྱུ་གུ་ལྟ་བུ་རྒོལ་
བ་གཉིས་ཀའི་ལུགས་ལ། ཚད་མས་གྲུབ་ཚུལ་མཐུན་སྣང་བ་ཡོད་པ་ལ་བྱེད་པའི་ཕྱིར།
རྩ་རྟགས་གཉིས་པ་ལེགས་ལྡན་གྱིས་ཆོས་ཅན་སྤྱི་ཙམ་འཛིན་པའི་དཔེ་དོན་མི་མཐུན་
པར་ཐལ། རང་སྡེ་དངོས་སྨྲས་བྱེ་བྲག་པ་ལ། སྒྲ་མི་རྟག་པར་སྒྲུབ་པའི་ཚེ་རྒོལ་བ་
གཉིས་ཀ་ལ་མཐུན་སྣང་དུ་གྲུབ་པའི་སྒྲ་ཙམ་ཆོས་ཅན་དུ་འཛིན་རུང་ཡང་། ཐལ་
འགྱུར་བས་དངོས་སྨྲ་བ་ལ། མྱུ་གུ་བདག་ལས་མི་སྐྱེ་བར་སྒྲུབ་པའི་ཚེ། མྱུ་གུ་སྤྱི་ཙམ་
ཆོས་ཅན་དུ་འཛིན་མི་རིགས་པའི་ཕྱིར། གཉིས་པ་རྟགས་མ་གྲུབ་པར་ལེགས་ལྡན་



195
1:|: : ༄༅། །བདག་སྐྱེ་དགག་པ། དེ་དག་ལ། །
གྱིས་ཁས་བླངས་ཚུལ་ནི། དངོས་སྨྲ་དང་དབུ་མ་བ་གཉིས་ལ་ཆོས་ཅན་དང་ཆོས་ཀྱི་
ཚོགས་དོན་ཕྱོགས་མཐུན་སྣང་བ་མ་གྲུབ་ལ། དེས་ན་རང་རྒྱུད་ཀྱི་རྟགས་ཡོད་པའི་
ཕྱིར་ཞེས་པ་འདི་ལའང་མཐུན་སྣང་བ་མ་གྲུབ་པའི་སྐྱོན་ཡོད་པར་ཐལ། ཕྱོགས་དང་
རྟགས་ལ་བརྟགས་ན་མ་གྲུབ་པའི་སྐྱོན་འདི་ལེགས་ལྡན་རང་ཉིད་ཀྱིས་དངོས་སུ་ཁས་
མ་བླངས་ཀྱང་། ཁས་བླངས་སོང་ཞིང་ཁས་བླང་དགོས་པའི་ཕྱིར་ཏེ། ཤེས་རབ་སྒྲོན་
མེ་ལས། ནང་གི་སྐྱེ་མཆེད་རྣམས་ཆོས་ཅན། རྒྱུ་ཡོད་པ་ཁོ་ན་ཡིན་ཏེ། དེ་ལྟར་དེ་
བཞིན་གཤེགས་ པས་ གསུངས་ པའི་ ཕྱིར། ཞེས་སྡེ་ བ་ གཞན་ གྱིས་བཀོད་ པ་ ལ།
ལེགས་ལྡན་ཁྱོད་ཀྱིས་དེའི་རྟགས་སུ་སོང་ཚོད་ཀྱི་རྟགས་དེ་དོན་དམ་དང་ཀུན་རྫོབ་ཏུ་
གྲུབ་པ་གང་ཡིན། སྔ་མ་ལྟར་ན་དབུ་མ་བ་དང་། ཕྱི་མ་ལྟར་ན་དངོས་སྨྲ་བ་ལ་མ་
གྲུབ། དེ་གཉིས་གང་ཡང་མ་ཡིན་པའི་ཕུང་སུམ་མི་སྲིད་པས་གཏན་ཚིགས་དེ་རྒོལ་བ་
གཉིས་ཀ་ལ་མ་གྲུབ་པའི་སྐྱོན་ཡོད་ཅེས་བཤད་པའི་ཕྱིར། དེས་ན་ཁྱོད་ཀྱིས་བདག་སྐྱེ་
འགོག་པའི་རང་རྒྱུད་ལ་ཡང་རྟགས་དང་ཆོས་ཅན་མ་གྲུབ་པའི་སྐྱོན་ཡོད་ཚུལ་མཚུངས་
པའི་ཕྱིར། གསུམ་པ། རང་རྒྱུད་ཀྱི་སྦྱོར་བ་གཞན་ལའང་མ་གྲུབ་པའི་སྐྱོན་ཡོད་ཚུལ་
ནི། ལེགས་ལྡན་ཁྱོད་ཀྱིས་མིག་སོགས་ཆོས་ཅན། དོན་དམ་པར་གཞན་ལས་སྐྱེས་པ་
མེད་དེ། གཞན་ཡིན་པའི་ཕྱིར། དཔེར་ན། བུམ་པ་བཞིན། ཞེས་དང་། བརྟེན་པ་
དང་བཅས་པའི་མིག་ཆོས་ཅན། དོན་དམ་པར་གཟུགས་ལ་མི་བལྟ་སྟེ། མིག་གི་
དབང་བོ་ཡིན་པའི་ཕྱིར། དཔེར་ན། དེ་མཚུངས་ཀྱི་མིག་དབང་བཞིན། ཞེས་
སོགས་ཀྱི་དངོས་པོ་གཏན་ཚིགས་སུ་བཀོད་པའི་རང་རྒྱུད་ཐམས་ཅད་ལ་ཆོས་ཅན་
དང་རྟགས་མ་གྲུབ་པའི་སྐྱོན་ཡོད་པར་ཐལ། དེ་བཞིན་གཤེགས་པས་གསུངས་པའི་
ཕྱིར། ཞེས་པའི་རྟགས་ལ་དཔྱད་ནས་སྡེ་བ་གཞན་ལ་མ་གྲུབ་པའི་སྐྱོན་བརྗོད་པ་དེའི་



196
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཕྱིར། བཞི་བ་མ་ངེས་པའི་སྐྱོན་ནི། ཁྱོད་ཀྱིས་མིག་སོགས་ཆོས་ཅན། དོན་དམ་པར་
བདག་ལས་མི་སྐྱེ་སྟེ། ཡོད་པའི་ཕྱིར། ཞེས་པའི་རྟགས་འདི་ལ་ཕྱི་རྒོལ་ལ་མ་གྲུབ་པའི་
སྐྱོན་དུ་མ་ཟད། མ་ངེས་པའི་སྐྱོན་ཡང་ཡོད་པར་ཐལ། འདི་ལ་མིག་སོགས་ཡོད་པའི་
ཕྱིར་ཞེས་པ། ཤེས་པ་ཡོད་པ་ལྟར་བདག་ལས་མི་སྐྱེ་བ་ཞིག་གམ། བུམ་སོགས་
བཞིན་དུ་བདག་ལས་སྐྱེས་པ་ཞིག་ཡིན་ཞེས་མ་ངེས་པའི་སྐྱོན་ཡོད་པའི་ཕྱིར། ལྔ་བ།
སྐྱོན་དེ་དག་གཞན་གྲགས་ལ་མི་འཇུག་པའི་རྒྱུ་མཚན་ནི། ལེགས་ལྡན་ན་རེ། སྐྱོན་
དེ་དག་ཁོ་བོ་གཅིག་བུ་ལ་འཇུག་པ་མ་ཡིན་པར་ཐལ། ཁྱོད་ཀྱི་གཞན་གྲགས་ཀྱི་སྦྱོར་
བ་ལའང་རྒོལ་བ་སོ་སོ་ལ་ལྟོས་ནས་སྐྱོན་འབྱུང་བའི་ཕྱིར་ཟེར། དེ་ལ་ཟླ་བའི་ཞབས་ན་
རེ། སྐྱོན་དེ་དག་ཁོ་བོའི་གཞན་གྲགས་ལ་མི་འཇུག་པར་ཐལ། ཁོ་བོ་ཅག་གིས་མིག་
ཆོས་ཅན། གཞན་གཟུགས་ལ་ངོ་བོ་ཉིད་ཀྱིས་མི་བལྟ་སྟེ། བདག་ལ་མི་བལྟ་བའི་
ཕྱིར། དཔེར་ན། བུམ་པ་བཞིན་ཞེས་པ་ལྟ་བུའི་སྦྱོར་བ་བཀོད་ནས། དེའི་ལོག་རྟོག་
བཟློག་པ་ལ་ཆོས་ཅན་མཐུན་སྣང་བ་མ་གྲུབ་ཀྱང་ཆོས་ཅན་ཙམ་གྲུབ་པས་སྐྱོན་དེ་དག་
མེད་པའི་ཕྱིར། དེས་ན་ཁོ་བོས་ཁྱོད་ལྟར་ཆོས་ཅན་རྒོལ་བ་གཉིས་ཀྱིས་ཚད་མས་གྲུབ་
པས་མི་ཆོག་པར་ཚད་མས་གྲུབ་ཚུལ་མཐུན་སྣང་བ་དགོས་པར་ཁས་མ་བླངས་པའི་
ཕྱིར། དེ་ལ་ལེགས་ལྡན་ན་རེ། རྒོལ་བ་གཉིས་ཀ་ལ་ཆོས་ཅན་གྲུབ་ཚུལ་མཐུན་སྣང་
བ་མེད་པར་རྒོལ་བ་གཉིས་གང་རུང་ལ་ཚད་མས་གྲུབ་ཙམ་གྱིས་ཀྱང་གནོད་བྱེད་ཀྱི་
རྟགས་ཡང་དག་ཡོད་པར་ཐལ། བཤད་ཚུལ་འཐད་པའི་ཕྱིར་ཟེར་ན། འདོད་པ་ཁོ་
ན་སྟེ། ཕྱི་རྒོལ་རང་ཉིད་ལ་ཚད་མས་གྲུབ་པའི་གཏན་ཚིགས་གནོད་བྱེད་ཡང་དག་
ཡིན་གྱི། སྔ་རྒོལ་ལ་མཐུན་སྣང་དུ་གྲུབ་པ་མི་དགོས་པའི་ཕྱིར། དཔེར་ན། འཇིག་
རྟེན་ན་རེས་འགའ་དཔང་བོའི་ཚིག་གིས་རྒྱལ་ཕམ་དང་། རེས་འགའ་རྩོད་ཟླ་གཉིས་



197
༽ ༄༅། །བདག་སྐྱེ་དགག་པ།
རང་རང་གི་ཚིག་གིས་རྒྱལ་ཕམ་འབྱེད་པ་མཐོང་ལ། འཇིག་རྟེན་ན་ཇི་ལྟར་ཡིན་པ་
བསྟན་བཅོས་ལ་ཡང་སྐབས་སུ་བབས་པའི་ཕྱིར་ཏེ། ལེགས་བཤད་སྙིང་བོ་ལས།
གང་རུང་ལ་གྲུབ་པས་མི་ཆོག་གམ་སྙམ་པ་ལ། འཇིག་རྟེན་པའི་རྩོད་པ་དཔེར་བྱས་
ནས་དེས་ཆོག་པ་དང་། ཞེས་གསུངས་པ་ལྟར་ཡིན་པའི་ཕྱིར། དེས་ན་ཆོས་ཅན་
དང༌། ཚུལ་གསུམ་སོགས་ཕྱི་རྒོལ་ལ་ཚད་མ་གང་གིས་གྲུབ་པ་དེས་སྔ་རྒོལ་ལ་ཡང་
གྲུབ་པ་དགོས་པར་འདོད་པའི་སློབ་དཔོན་དབྱིག་གཉེན་དང་ཕྱོགས་གླང་སོགས་ཀྱིས་
ཀྱང་ཟླ་བའི་ལུགས་བཞིན་གཞན་གྲགས་ཀྱི་རྟགས་འདི་ཁས་ལེན་རིགས་ཏེ། ལུང་
གིས་གནོད་པ་བསྟན་པ་ལ། གཉིས་ཀ་ལ་གྲུབ་པ་མི་དགོས་པའི་ཕྱིར་དང་། བཅོམ་
ལྡན་འདས་ཀྱིས་ཀྱང་འཇིག་རྟེན་པ་རང་ལ་གྲགས་པའི་འཐད་པའི་སྒོ་ནས་དེ་ལ་ཕན་
གདགས་པར་མཛད་པའི་ཕྱིར། །
མཐའ་ཅུང་ཟད་དཔྱད་པ་ལ། ཁ་ཅིག་ན་རེ། མྱུ་གུ་ཆོས་ཅན། སླར་ཡང་སྐྱེ་
བ་དོན་མེད་པར་ཐལ། རང་གི་རྒྱུ་དུས་སུ་གྲུབ་ཟིན་ནས་ཡོད་པའི་ཕྱིར། ཞེས་པ་འདི་
སངས་རྒྱས་བསྐྱངས་ཀྱིས་འཕངས་པའི་ཐལ་འགྱུར་ཡིན་ཟེར་ན། འོ་ན་བུདྷུཔཱལིཏ་
ལས། དངོས་པོ་རང་གི་བདག་ཉིད་དུ་ཡོད་པ་ཞེས་པའི་དོན། རང་གི་རྒྱུ་དུས་སུ་ཡོད་
པ་ལ་འཆད་རིགས་པར་ཐལ། བཤད་ཚུལ་འཐད་པའི་ཕྱིར། འདོད་ན། གཞུང་
འདིས་གཞན་གྲགས་ཀྱི་རྟགས་ཡང་དག་ཅིག་མ་བསྟན་པར་ཐལ། འདོད་པའི་ཕྱིར།
ཁྱབ་སྟེ། རང་གི་རྒྱུ་དུས་སུ་གྲུབ་པ་མེད་པའི་ཕྱིར། འདོད་མི་ནུས་ཏེ། གཞུང་འདིས་
རང་གི་བདག་ཉིད་དུ་ཡོད་པའི་རྟགས་ཀྱིས་སླར་ཡང་སྐྱེ་བ་དོན་མེད་དུ་སྒྲུབ་པའི་
གཞན་གྲགས་ཀྱི་རྟགས་ཡང་དག་ཅིག་བསྟན་པའི་ཕྱིར། འགྲེལ་ངག་རྒྱས་བཤད་དང་
བོའི་སྐབས་ནས་བསྟན་པའི་ཐལ་འགྱུར་ཡིན་ན། རྟགས་ཚད་མས་གྲུབ་པས་ཁྱབ་



198 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཟེར་བ་མི་འཐད་པར་ཐལ། གཞུང་འདིས་ཤུགས་ལ་བསྟན་པའི་གྲངས་ཅན་གྱིས་སྐྱེ་
བར་འདོད་པའི་མྱུ་གུ་ཆོས་ཅན། རང་གི་བདག་ཉིད་མ་ཐོབ་པར་ཐལ། སླར་ཡང་སྐྱེ་
བ་དོན་ཡོད་པའི་ཕྱིར། ཞེས་བཟློག་དོན་འཕེན་པའི་ཐལ་འགྱུར་ཡོད་པའི་ཕྱིར། ཁ་
ཅིག་ན་རེ། ལེགས་ལྡན་གྱིས་སྐྱོན་བརྗོད་ཚུལ་ལ། གང་ལ་རྩོད་པའི་ཡུལ་དང་། ཇི་
ལྟར་རྩོད་པའི་ཚུལ་གཉིས་ལས། དང་བོ་ནི། དངོས་པོ་རྣམས་བདག་ལས་སྐྱེས་པ་
མེད་དེ། ཞེས་པ་ནས། ནམ་ཡང་སྐྱེ་བར་མི་འགྱུར་རོ་ཞེས་པའི་བར་གྱི་མདོར་བསྟན་
རྒྱས་བཤད་གཉིས་ཀ་ལ་རྩོད། གཉིས་པ་ནི། ཤེས་རབ་སྒྲོན་མེ་ལས། དེ་ནི་མི་
རིགས་ཏེ་ནས་མཛད་པའི་མཐའ་དང་འགལ་བའི་ཕྱིར་རོ། །ཞེས་པའི་བར་གྱིས་
བསྟན། དོན་ནི། ལེགས་ལྡན་ན་རེ། སངས་རྒྱས་བསྐྱངས་ཁྱོད་ཀྱིས་རང་རྒྱུད་ཀྱི་
དབང་དུ་བྱས་ནས་བདག་སྐྱེ་འགོག་པར་བྱེད་དམ། ཐལ་འགྱུར་གྱི་དབང་དུ་བྱས་
ནས་འགོག་པར་བྱེད། དང་བོ་ལྟར་ན་མི་རིགས་ཏེ། འགྲེལ་ངག་དེས་བདག་སྐྱེ་
འགོག་པའི་རང་རྒྱུད་ཀྱི་གཏན་ཚིགས་དང་དཔེ་མ་བརྗོད་པའི་ཕྱིར་དང་། དམ་བཅའ་
ལ་གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར། གཉིས་པ་ལྟར་ན། སྒྲུབ་བྱེད་མི་
འཕེན་པའི་ཐལ་འགྱུར་གྱིས་འགོག་མི་ནུས་པས་ཐལ་འགྱུར་གྱིས་སྒྲུབ་བྱེད་འཕེན་
དགོས་ལ། དེ་ལྟར་ན་མྱུ་གུ་ཆོས་ཅན། བདག་ལས་སྐྱེས་པ་མེད་དེ། སླར་ཡང་སྐྱེས་
པ་དོན་བཅས་དང་། ཐུག་བཅས་ཡིན་པའི་ཕྱིར། ཞེས་པར་ཐལ་འགྱུར་བས་སླར་
ཡང་སྐྱེས་པ་དོན་བཅས་མི་བཞེད་པའི་སློབ་དཔོན་གྱི་གྲུབ་མཐའ་དང་འགལ་བ་དང་།
ཤུགས་ལ་གཞན་སྐྱེས་འཕེན་པས་གཞན་སྐྱེས་མི་བཞེད་པའི་གྲུབ་མཐའ་དང་འགལ་
བའི་ཕྱིར་དང། ལེགས་ལྡན་གྱིས་སླར་ཡང་གི་དོན་དགོངས་ཏེ། དེ་མ་དགོངས་ན་ཟླ་
བས་ཐལ་འགྱུར་གྱི་ཐལ་ཆོས་བཟློག་དོན་སླར་ཡང་སྐྱེས་པ་དོན་བཅས་དང་། ཐུག་



199
༄༅༅། །བདག་སྐྱེ་དགག་པ།
བཅས་གྲངས་ཅན་གྱིས་ཁས་བླངས་ཀྱི། ཁོ་བོ་ཅག་གིས་ཁས་མ་བླངས་པའི་ཕྱིར།
ཞེས་ལན་བཏབ་པ་འབྲེལ་མེད་པའི་ཕྱིར་གཏན་ཚིགས་ཀྱི་དབང་དུ་བྱས་པའི་རྟགས་
ཆོས་བཟློག་པར་འཆད་པ་མི་རིགས་ཏེ། དེ་ལྟ་བུ་དེ་ལྡོག་ཁྱབ་ཀྱི་བཟློག་ཚུལ་མ་ཡིན་
པའི་ཕྱིར། དངོས་ཟིན་ཀྱི་རྟགས་བཟློག་ན་དངོས་ཟིན་ཀྱི་བསྒྲུབ་བྱ་བཟློག་པ་ཡང་མི་
འཐད་དེ། རྟགས་ཆོས་སོ་སོར་བཟློག་པའི་ཕྱིར། ལེགས་ལྡན་འབྱེད་རྒོལ་བ་ཤིན་ཏུ་
མཁས་པ་ཡིན་པས་ཁྱོད་ཀྱིས་བཤད་ཚུལ་དེ་ལྟ་བུའི་རྩོད་པ་ཧ་ཅང་ཐལ་བ་ནན་གྱིས་
འཕུལ་ནས། རྩོད་པར་མི་བྱེད་དམ་སྙམ་མོ་ཟེར། འདི་འགོག་པ་ལ། སྟོང་ཐུན་ལས།
བཟློག་ཚུལ་དེ་ཆེས་མི་འཐད་དེ། སླར་ཡང་སྐྱེས་པ་དོན་བཅས་དང་ཐུག་བཅས་མྱུ་གུ་
བདག་ལས་མི་སྐྱེ་བར་སྒྲུབ་པའི་རྟགས་ཡང་དག་ཏུ་ཁས་ལེན་ན། རྟགས་དེའི་ཕྱོགས་
ཆོས་ཚད་མས་མ་གྲུབ་ལ། ཁྱབ་པ་འགལ་ཁྱབ་རང་དུ་སོང་འདུག་ཅིང་། གཏན་
ཚིགས་ཀྱི་སྐྱོན་ལ་དེ་ལས་ཆེ་བ་ཅི་ཞིག་ཡོད། དེ་ལྟ་ན་སྐྱོན་དེ་དག་བརྗོད་རྒྱུ་གཅིག་
ཀྱང་མི་རྙེད་པར་སློབ་དཔོན་སླར་ཡང་སྐྱེས་པ་དོན་བཅས་དང་། ཐུག་བཅས་མི་
བཞེད་པའི་གྲུབ་མཐའ་དང་འགལ་ཞེས་པ་ཙམ་ཞིག་ཟེར་དགོས་པ་བྱུང་བས་ལེགས་
ལྡན་ལྟ་བུའི་པནྟིཏ་ཆེན་པོ་དེ་བས་ཀྱང་ཤིན་ཏུ་མཚར་ཆེའོ་ཞེས་གསུངས་པའི་ཕྱིར།
གཞན་ཡང་། ལེགས་ལྡན་གྱིས་འགྲེལ་ངག་དེས་སླར་ཡང་སྐྱེས་པ་དོན་མེད་དུ་ཐལ་བ་
འཕངས་པ་དགོངས་པར་ཐལ། མདོར་བསྟན་རྒྱས་བཤད་དུ་དགོངས་པ་གང་ཞིག་
རྒྱས་བཤད་ལ་སླར་ཡང་གི་སྒྲ་ཡོད་པའི་ཕྱིར། རྟགས་དང་བོ་ཁས། འདོད་མི་ནུས་ཏེ།
དེས་སྤྱིར་སྐྱེས་པ་དོན་མེད་དུ་འཕངས་པར་དགོངས་ནས་དེའི་བཟློག་དོན་སངས་རྒྱས་
བསྐྱངས་ཀྱིས་ཁས་ལེན་དགོས་ཞེས་སྐྱོན་བརྗོད་པའི་ཕྱིར། རིགས་པའི་རྒྱ་མཚོ་ལས།
ལེགས་ལྡན་གྱིས་ཀྱང་སླར་ཡང་སྐྱེས་པ་དོན་མེད་དང་ཐུག་མེད་དུ་འཕངས་པར་མ་



200
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དགོངས་པར་སྤྱིར་སྐྱེས་པ་དོན་མེད་དང་ཐུག་མེད་དུ་འཕངས་པར་བཟུང་ནས་བཟློག་
དོན་ཁས་ལེན་དགོས་ཞེས་བསྟན་ཏོ། །ཞེས་གསུངས་པའི་ཕྱིར་དང་། ཁྱོད་ཀྱིས་
རྟགས་ཆོས་སོ་སོར་བཟློག་པ་ཡིན་པས་རྟགས་བཟློག་ན་བསྒྲུབ་བྱ་ཡང་བཟློག་དགོས་
པ་མི་འཐད་ཅེས་བཤད་པ་དེ་ལས་ཀྱང་མི་འཐད་པའི་ཕྱིར། དེར་ཐལ། སྤྱིར་རྗེ་དང་
ལེགས་ལྡན་གང་གིས་ཀྱང་སྦྱོར་བ་དེའི་རྟགས་བཟློག་ན་བསྒྲུབ་བྱ་བཟློག་དགོས་ཞེས་
གསུངས་པ་མིན་ལ། མདོར་བསྟན་གྱི་འགྲེལ་ངག་འདི་ལ་དེ་ལྟར་དགོས་སམ་སྙམ་
པའི་དོགས་པ་ཆེ་བའི་ཕྱིར། ལེགས་ལྡན་གྱིས་སངས་རྒྱས་བསྐྱངས་ཀྱིས་སྐབས་འདིར་
དོན་དམ་པར་མཐའ་བཞི་ལས་སྐྱེས་པ་བཀག་ཙམ་མ་ཡིན་ལ། ཐ་སྙད་དུ་སྐྱེས་པ་ཡང་
བསྒྲུབ་འདོད་འདུག་པས་ན། དངོས་པོ་རྣམས་ཆོས་ཅན། བདག་ལས་མི་སྐྱེ་སྟེ།
སྐྱེས་པ་དོན་བཅས་དང་ཐུག་བཅས་ཡིན་པའི་ཕྱིར་ཞེས་བཀོད་པ་ལ། གཞན་སྐྱེ་
ཤུགས་ལ་འཕངས་འགྲོ་སྙམ་དུ་དགོངས་པའི་ཕྱིར། གཞན་ཡང་། ཁྱོད་ཀྱིས་གྲུབ་
མཐའ་དང་འགལ་ཞེས་པའི་དངོས་བསྟན་གྱི་འགལ་ཆོས་ལ་སླར་ཡང་སྐྱེས་པ་དོན་
བཅས་དང་། ཐུག་བཅས་དང་། དོན་དམ་པར་གཞན་སྐྱེས་འཇོག་པ་ཡང་མི་འཐད་
པར་ཐལ། དེ་ལྟར་ན་བསྒྲུབ་བྱ་སྒྲུབ་བྱེད་གཅིག་ཏུ་སོང་བའི་སྐྱོན་ཡོད་པའི་ཕྱིར།
དེས་ན་སྦྱོར་ཊཱིཀ་དང་མཐའ་དཔྱོད་གྲུ་གཟིངས་ལས། དོན་དམ་པར་སྐྱེ་བ་མི་བཞེད་
པའི་གྲུབ་མཐའ་དང་འགལ་གསུངས་པ་ནི། འགལ་ཚུལ་དེ་འདྲ་ཡོད་ཅེས་པའི་དོན་
ཡིན་གྱི། དེའི་དངོས་བསྟན་གྱི་འགལ་ཆོས་ལ་དེ་ལྟར་དགོས་པར་གསུངས་པ་མིན་
ནོ། །ཁ་ཅིག ལེགས་ལྡན་གྱིས་སངས་རྒྱས་བསྐྱངས་ཀྱི་འགྲེལ་བའི་མདོར་བསྟན་
རྒྱས་བཤད་ལ་སྐྱོན་བརྗོད་མཛད་དེ། ཚིག་གསལ་ལས། མདོར་བསྟན་རྒྱས་བཤད་
གཉིས་ཀ་བཀོད་པའི་ཕྱིར་ན་མ་ཁྱབ་སྟེ། མདོར་བསྟན་ལ་སྐྱོན་བརྗོད་ན་རྒྱས་བཤད་



201
༄༅། །བདག་སྐྱེ་དགག་པ།
ལ་དོན་གྱིས་སྐྱོན་བརྗོད་པར་སོང་བ་དང་། གཞུང་དེ་ གཉིས་མདོར་བསྟན་རྒྱས་
བཤད་དུ་ཤེས་པའི་ཆེད་ཡིན་པའི་ཕྱིར་དང༌། ཤེས་རབ་སྒྲོན་མེར། སྐྱོན་རྗོད་ཀྱི་
གཞུང་ལ་རྒྱུས་བཤད་མ་དྲངས་པའི་རྒྱུ་མཚན་མེད་པར་ཐལ་བའི་ཕྱིར། དེ་ལ་ཁོ་ན་རེ།
ལེགས་ལྡན་གྱིས་གཏན་ཚིགས་མ་བརྗོད་གསུངས་པ་མི་འཐད་པར་ཐལ། སྐྱེས་པ་
དོན་བཅས་དང་ཐུག་བཅས་གཏན་ཚིགས་སུ་བསྟན་པར་འདོད་པའི་ཕྱིར་ན་མ་ཁྱབ་
སྟེ། བདག་སྐྱེས་འགོག་ནུས་ཀྱི་གཏན་ཚིགས་ཡང་དག་མ་བརྗོད་པ་ལ་དགོངས་པའི་
ཕྱིར། ཡང་ཁ་ཅིག སྐྱེས་པ་དོན་བཅས་དང་ཐུག་བཅས་དེ། མྱུ་གུ་བདག་ལས་མི་སྐྱེ་
བར་སྒྲུབ་པའི་རྟགས་ཡང་དག་ཡིན་ཟེར་ན། འོ་ན་སྐྱེས་པ་དོན་བཅས་དེ་མྱུ་གུ་རང་
རྒྱུའི་དུས་སུ་མེད་པར་སྒྲུབ་པའི་རྟགས་ཡང་དག་ཡིན་པར་ཐལ། དེ་མྱུ་གུ་རང་རྒྱུའི་
དུས་སུ་ཡོད་པ་མི་སྐྱེ་བར་སྒྲུབ་པའི་རྟགས་ཡང་དག་ཡིན་པའི་ཕྱིར། རྟགས་ཁས།
འདོད་མི་ནུས་ཏེ། དབང་རྟུལ་མ་གཏོགས་དབང་རྣོན་ལ་དེ་དེ་སྒྲུབ་ཀྱི་རྟགས་ཡང་
དག་ཏུ་མི་རུང་བའི་ཕྱིར། ཚད་མ་བ་ཁ་ཅིག་ན་རེ། འགལ་རྗོད་ཀྱི་ཐལ་འགྱུར་དང་
བོའི་དངོས་ཀྱི་བྱེད་པ་ལ་བརྟེན་ནས་བྱུང་བའི་བདག་སྐྱེས་མེད་པར་རྟོགས་པའི་རྗེས་
དཔག་ཡོད་པར་ཐལ། འགལ་རྗོད་ཀྱི་ཐལ་འགྱུར་ཙམ་གྱིས་བདག་སྐྱེས་འདོད་པའི་
ལོག་རྟོག་བཟློག་ནུས་པའི་ཕྱིར། ཁ་ཅིག་མ་ཁྱབ་ཟེར་ཡང་། ཁྱབ་པ་ཡོད་པར་ཐལ།
ཐལ་འགྱུར་དེ་གནོད་བྱེད་ཡང་དག་ཏུ་སོང་བ་ན། བདག་སྐྱེས་འདོད་པའི་ཕྱི་རྒོལ་གྱི་
ལོག་རྟོག་སེལ་ཞིང་དམ་བཅའ་དོར་ནས་བདག་སྐྱེས་མེད་པར་རྟོགས་ནུས་པའི་ཕྱིར།
རྩ་བར་འདོད་ན། དེ་འདྲའི་རྗེས་དཔག་ཆོས་ཅན། རང་གི་རྟེན་རྟགས་ཡང་དག་ལ་
བརྟེན་ནས་བྱུང་བར་ཐལ། རྗེས་དཔག་ཡིན་པའི་ཕྱིར་ན་མ་ཁྱབ། ཁྱབ་པར་ཐལ།
རྗེས་དཔག་ཡིན་ན། རང་གི་རྟེན་རྟགས་སྦྱོར་ཡང་དག་ལ་བརྟེན་ནས་གཞལ་བྱ་ལྐོག་



202
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གྱུར་ལ་མི་སླུ་བའི་རིག་པ་ཡིན་པས་ཁྱབ་པའི་ཕྱིར། ཚིག་གསལ་ལས། ལྐོག་ཏུ་གྱུར་
པའི་ཡུལ་ཅན་རྟགས་བསྒྲུབ་པར་བྱ་བ་ལ་མ་འཁྲུལ་བ་ལས་སྐྱེས་པའི་ཤེས་པ་ནི་རྗེས་
དཔག་གོ་ཞེས་གསུངས་པའི་ཕྱིར་ན་མ་ཁྱབ་སྟེ། རྗེས་དཔག་ཡིན་ན། གཞུང་དེའི་
དངོས་བསྟན་ཡིན་མི་དགོས་པའི་ཕྱིར། ཁ་ཅིག་ན་རེ། མྱུ་གུ་ཆོས་ཅན། རྟེན་འབྲེལ་
མ་ཡིན་པར་ཐལ། བདེན་པར་གྲུབ་པའི་ ཕྱིར། ཞེས་པའི་ ཐལ་འགྱུར་སྒྲུབ་བྱེད་
འཕེན་པའི་ཐལ་འགྱུར་ཡང་དག་ཏུ་སོང་བའི་བྱེད་པ་ལ་བརྟེན་ནས་སྐྱེས་པའི་མྱུ་གུ་
བདེན་མེད་དུ་རྟོགས་པའི་རྗེས་དཔག་ཡོད་པར་ཐལ། འདོད་པའི་ཕྱིར། འདོད་ན།
དེ་འདྲའི་ཐལ་འགྱུར་སྒྲུབ་བྱེད་འཕེན་པའི་ཐལ་འགྱུར་ཡང་དག་ཏུ་སོང་བའི་གང་ཟག་
དང་། མྱུ་གུ་བདེན་མེད་རྟོགས་པའི་རྗེས་དཔག་རྒྱུད་ལ་སྐྱེ་ཁ་མའི་གཞི་མཐུན་ཡོད་
པར་ཐལ། འདོད་པའི་ཕྱིར། འདོད་ན། རྟེན་འབྲེལ་གྱི་རྟགས་ཀྱིས་མྱུ་གུ་བདེན་
མེད་དུ་བསྒྲུབ་པ་སྐབས་སུ་བབས་པའི་གང་ཟག་དང་། དེ་འདྲའི་སྒྲུབ་བྱེད་འཕེན་
པའི་ཐལ་འགྱུར་ཐལ་འགྱུར་ཡང་དག་ཏུ་འགོད་པ་སྐབས་སུ་བབས་པའི་གཞི་མཐུན་
ཡོད་པར་ཐལ། འདོད་པའི་ཕྱིར་ཟེར་ན། ཁ་ཅིག་མ་ཁྱབ་ཟེར་ཡང་། རང་ལུགས་ལ་
འདོད་དོ། །དེ་འདྲའི་གང་ཟག་ཆོས་ཅན། མྱུ་གུ་བདེན་ཞེན་གྱིས་འདོད་པའི་གང་
ཟག་ཡིན་པར་ཐལ། དེ་འདྲའི་ཐལ་འགྱུར་འགོད་པ་སྐབས་བབས་ཡིན་པའི་ཕྱིར་ན་
མ་ཁྱབ་སྟེ། དེ་འདྲའི་སྐབས་བབས་ཀྱི་གང་ཟག་ལ་སྟོང་ཉིད་རྟོགས་རུང་ཡིན་ཡང་
བདེན་ཞེན་གྱིས་དམ་བཅའ་བ་གཅིག་དང་། དོན་འགྱུར་གྱི་ཐེ་ཚོམ་ཅན་སོགས་དུ་མ་
ཡོད་པའི་ཕྱིར། དང་པོ་གྲུབ་སྟེ། སྟོང་ཉིད་རྟོགས་པའི་སྣོད་རུང་དུ་སོང་བའི་དངོས་
སྨྲ་བ་དེ་དེ་ཡིན་པའི་ཕྱིར། གཉིས་པ་གྲུབ་སྟེ། དངོས་སྨྲ་བ་འགའ་ཞིག་གིས་དབུ་
མའི་བསྟན་བཅོས་ལ་བརྟེན་ནས་སྟོང་ཉིད་ལ་དོན་འགྱུར་གྱི་ཐེ་ཚོམ་སྐྱེས་པ་དེ་དེ་ཡིན་



203
༄༅། །བདག་སྐྱེ་དགག་པ།
པའི་ཕྱིར། དེས་ན་རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་བསྒྲུབ་པ་སྐབས་སུ་
བབས་པའི་གང་ཟག་ལ་མྱུ་གུ་བདེན་མེད་དུ་ཡིད་དཔྱོད་ཀྱིས་ངེས་པ་གཅིག་དང་།
དོན་འགྱུར་གྱི་ཐེ་ཚོམ་མམ་ཆ་མཉམ་པའི་ཐེ་ཚོམ་ཅན་གང་རུང་གཅིག་དགོས་ཀྱི།
བདེན་ཞེན་ཤིན་ཏུ་ཆེ་བ་དང་། བདེན་མེད་རྟོགས་ཟིན་པ་རྣམས་དེ་འདྲའི་རྟགས་
ཡང་དག་འགོད་པ་སྐབས་སུ་བབས་པའི་ཕྱི་རྒོལ་དུ་མི་རུང་བའི་ཕྱིར། ཁོ་ན་རེ། མྱུ་གུ་
ཆོས་ཅན། རྟེན་འབྲེལ་མ་ཡིན་པར་ཐལ། བདེན་པར་གྲུབ་པའི་ཕྱིར། ཞེས་པའི་
ཐལ་འགྱུར་ཐལ་འགྱུར་ཡང་དག་ཏུ་འགྲོ་ཁ་མ་དང་། སོང་མ་ཐག་པ་ལ་མྱུ་གུ་བདེན་
མེད་ཡིད་དཔྱོད་ཀྱིས་ངེས་པ་གཅིག་དང་། དེ་ལ་དོན་འགྱུར་གྱི་ཐེ་ཚོམ་ཅན་ཡོད་པར་
ཐལ། དེ་འགོད་པ་སྐབས་བབས་ཀྱི་རྒོལ་བ་ལ་དེ་ལྟར་ཡོད་པའི་ཕྱིར་ན་མ་ཁྱབ་སྟེ།
དེ་འདྲའི་ཡིད་དཔྱོད་ཅན་དང་ཐེ་ཚོམ་ཅན་ལ་ཡང་གཞན་གྲགས་ཀྱི་སྦྱོར་བ་དང་ཐལ་
འགྱུར་གང་བཀོད་ཀྱང་དབུ་མའི་ལྟ་བ་སྐྱེད་ཐུབ་པར་ཐལ་འགྱུར་བའི་སྐབས་འདིར་
བཞེད་པའི་ཕྱིར་ཏེ། ཐལ་འགྱུར་གྱིས་ལོག་རྟོག་གི་རྩེ་གཞོམ་པར་དབུ་ཚད་ཀུན་
མཐུན་ལ། རྗེས་དཔག་སྐྱེད་ཐུབ་པར་འདི་བས་བཞེད་པའི་ཕྱིར། རྩ་བར་འདོད་མི་
ནུས་ཏེ། དེ་འདྲའི་ཐལ་འགྱུར་ཐལ་འགྱུར་ཡང་དག་ཏུ་འགྲོ་ཁ་མ་དང་། སོང་མ་ཐག་
པ་ལ་མྱུ་གུ་བདེན་ཞེན་གྱིས་འདོད་པས་ཁྱབ་པའི་ཕྱིར། དེས་ན་འགལ་རྗོད་ཀྱི་ཐལ་
འགྱུར་ཙམ་གྱིས་དབུ་མའི་ལྟ་བ་སྐྱེད་ཐུབ་པར་འདོད་པ་ཐལ་འགྱུར་བ་དང་། དེ་སྐྱེད་
པ་ལ་རང་རྒྱུད་ཀྱི་སྒྲུབ་ངག་དགོས་པར་འདོད་པ་རང་རྒྱུད་པའི་དོན་ཡིན་ཏེ། ལམ་
རིམ་ལས། དོན་དམ་པ་སྟོང་བ་ཉིད་ངེས་པའི་ལྟ་བ་རྒྱུད་ལ་སྐྱེ་ཚུལ་གྱི་སྒོ་ནས་མིང་
འདོགས་ནའང་ཐལ་རང་གཉིས་སུ་ངེས་པ་ཡིན་ནོ། །ཞེས་གསུངས་པའི་ཕྱིར། བྱས་
པ་ལ་ཁོ་ན་རེ། དབང་བོ་རྣོ་རྟུལ་གང་ལ་ཡང་འགལ་རྗོད་ཀྱི་ཐལ་འགྱུར་ཙམ་གྱིས་ཆོག་



204
པར་ཐལ། འདོད་པའི་ཕྱིར་ན་མ་ཁྱབ་སྟེ། དབང་རྟུལ་འགའ་ཞིག་ལ་ཐལ་འགྱུར་གྱི་
རྗེས་སུ་གཞན་གྲགས་ཀྱི་སྦྱོར་ངག་འགོད་དགོས་ཡོད་པའི་ཕྱིར། ཁོ་ན་རེ། མཐའ་
བཞིའི་སྐྱེ་བ་མེད་པ་ཆོས་ཅན། མེད་དགག་མ་ཡིན་པར་ཐལ། རང་ཉིད་དངོས་སུ་
བརྗོད་པའི་དམ་བཅའི་ཤུགས་ལ་རང་བཞིན་གྱིས་སྐྱེ་བ་མེད་པ་བཟུང་བའི་ཕྱིར་ན་མ་
ཁྱབ་སྟེ། ཤུགས་ལ་རང་དང་དགག་བྱ་རིགས་གཅིག་པའི་མེད་དགག་འཕངས་པ་ལ་
སྐྱོན་མེད་པའི་ཕྱིར། གཞན་དབུ་མ་བ་ལ་དམ་བཅའ་མེད་པར་འདོད་པ་ཀུན་ཤེས་
སླའོ། །དེ་བཞིན་དུ་བསྒྲུབ་བྱའི་ཆོས་ལ་དགག་པ་བཟུང་བའི་རྟགས་ལ་དགག་རྟགས་
ཀྱིས་མ་ཁྱབ་པ་དང་
། གཞི་མ་གྲུབ་པ་ཆོས་ཅན་དུ་བཟུང་ན་སྦྱོར་བ་ལྟར་སྣང་ཡིན་མི་
དགོས་པ་སོགས་དབུ་ཚད་ཀུན་མཐུན་ནོ། །ཁོ་ན་རེ། ལུགས་འདི་ལ་རྒོལ་ཕྱི་རྒོལ་
གཉིས་ཀས་དེ་སྒྲུབ་ཀྱི་ཆོས་ཅན་ཚད་མས་མ་གྲུབ་པར་ཐལ། ཆོས་ཅན་མཐུན་སྣང་བ་
མེད་པའི་ཕྱིར་ན་མ་ཁྱབ་སྟེ། སྐབས་འདིར་སྒྲུབ་རྟགས་ལ་རྒོལ་བ་གཉིས་ཀས་ཆོས་
ཅན་ཚད་མས་གྲུབ་པ་དགོས་པའི་ཕྱིར། ཐལ་འགྱུར་བའི་ལུགས་ལ་བཟློག་དོན་
འཕེན་པའི་ཐལ་འགྱུར་མེད་ཟེར་བ་མི་འཐད་དོ། ། 11:|:
དང་
ག
ཞན་སྐྱེ་དགག་པ།
བབ་
གཉིས་པ། གཞན་སྐྱེས་དགག་པ་ལ་གཉིས། གཞན་སྐྱེས་འདོད་པའི་ཕྱོགས་
སྤྱིར་དགག་པ་དང་། སེམས་ཙམ་པའི་ལུགས་བྱེ་བྲག་ཏུ་དགག་པའོ། །དང་བོ་ལ་ལྔ།



205
༄༅། །གཞན་སྐྱེ་དགག་པ།
གཞན་སྐྱེས་དགག་པ་དངོས། བཀག་པ་ལ་འཇིག་རྟེན་གྱི་གནོད་པ་སྤོང་བ། དེ་ལྟར་
བཀག་པའི་ཡོན་ཏན་བསྟན་པ། རང་བཞིན་གྱིས་སྐྱེས་པ་འགར་ཡང་མེད་པར་བསྟན་
པ། བདེན་པ་གཉིས་ཆར་དུའང་རང་བཞིན་གྱིས་སྐྱེས་པ་བཀག་པའི་ཡོན་ཏན་
བསྟན་པའོ། །དང་བོ་ལ་གསུམ། གཞན་སྐྱེས་སྤྱིར་དགག་པ། བྱེ་བྲག་ཏུ་དགག་པ།
འབྲས་བུ་ལ་མུ་བཞིར་དཔྱད་ནས་གཞན་སྐྱེས་དགག་པའོ། །དང་བོ་ལ་གཉིས། ཧ་
ཅང་ཐལ་བས་དགག་པ། སྐྱོན་སྤོང་གི་ལན་དགག་པའོ། །དང་བོ་ནི། གཞན་ལ་
བརྟེན་ནས་གལ་ཏེ་གཞན་ཞིག་འབྱུང་བར་འགྱུར་ན་ནི། །འོ་ན་མེ་
ལྕེ་ལས་ཀྱང་ མུན་ པ་ འཐུག་པོ་ འབྱུང་ འགྱུར་ ཞིང༌། །ཐམས་ ཅད་
ལས་ཀྱང་ ཐམས་ ཅད་ སྐྱེ་ བར་ འགྱུར་ཏེ་ གང་ གི་ ཕྱིར། ། སྐྱེད་ པར་
བྱེད་པ་མ་ཡིན་མ་ལུས་ལ་ཡང་གཞན་ཉིད་མཚུངས། །ཞེས་བྱུང་། དོན་
ནི། རང་གི་ངོ་བོས་གྲུབ་པའི་རྒྱུ་གཞན་ལ་བརྟེན་ནས་གལ་ཏེ་རང་གི་ངོ་བོས་གྲུབ་
པའི་འབྲས་བུ་གཞན་ཞིག་འབྱུང་བར་འགྱུར་ན་ནི། འོ་ན་སེལ་བྱེད་མེ་ལྕེ་རབ་ཏུ་
འབར་བ་ལས་ཀྱང་བསལ་བྱ་མུན་པ་འཐུག་པོ་འབྱུང་བར་འགྱུར་ཞིང་། སྐྱོན་གཞན་
ཡང་རྒྱུ་ཡིན་མིན་ཐམས་ཅད་ལས་ཀྱང་འབྲས་བུ་ཡིན་མིན་ཐམས་ཅད་སྐྱེ་བར་འགྱུར་
ཏེ། རྒྱུ་མཚན་ཅིའི་ཕྱིར་ཞེ་ན། གང་གི་ཕྱིར་སྐྱེད་པར་བྱེད་པ་མ་ཡིན་པ་མ་ལུས་པ་ལ་
ཡང་། རྒྱུ་འབྲས་སུ་འདོད་པ་དེ་དང་
། རང་གི་མཚན་ཉིད་ཀྱིས་གྲུབ་པའི་གཞན་ཉིད་
མཚུངས་པར་ཡོད་པའི་ཕྱིར་རོ། །ཞེས་པའོ། །ས་
1| གཉིས་པ། སྐྱོན་སྤོང་གི་ལན་དགག་པ་ལ་གཉིས། ལན་དང༌། དེ་དགག་
པའོ། །དང་བོ་ནི། རབ་ཏུ་བྱ་བར་ནུས་པ་དེའི་ཕྱིར་འབྲས་བུར་ངེས་
བརྗོད་ཅིང་། །གང་ཞིག་དེ་སྐྱེད་ནུས་པ་དེ་ནི་གཞན་ནའང་རྒྱུ་ཡིན་



206
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལ། །རྒྱུད་གཅིག་གཏོགས་དང་སྐྱེད་པར་བྱེད་ལས་སྐྱེ་བ་དེ་ཡི་ཕྱིར། །
ས་ལུའི་མྱུ་གུ་ནས་ལ་སོགས་ལས་དེ་ལྟ་མིན་ཞེ་ན། །ཞེས་བྱུང་། དོན་ནི།
དངོས་པོ་གང་ཞིག་རྒྱུ་གང་གིས་རབ་ཏུ་བྱ་བར་ནུས་པ་དེའི་ཕྱིར་རྒྱུ་དེའི་འབྲས་བུར་
ངེས་པར་བརྗོད་ཅིང་། རྒྱུ་གང་ཞིག་འབྲས་བུ་དེ་སྐྱེད་པར་ནུས་པ་དེ་ནི་རང་བཞིན་
གྱིས་གྲུབ་པའི་གཞན་ཡིན་ནའང་རྒྱུ་ཡིན་ལ། རྒྱུད་གཅིག་ཏུ་གཏོགས་པའི་ས་ལུའི་ས་
བོན་དང་སྐྱེད་པར་བྱེད་པ་རིགས་འདྲ་སྔ་མ་ལས་སྐྱེས་པ་དེ་ཡི་ཕྱིར། ས་ལུའི་མྱུ་གུ་ནི་
ནས་ལ་སོགས་པ་ལས་ནས་ཀྱི་མྱུ་གུ་སྐྱེ་བ་དེ་ལྟར་སྐྱེས་པ་མིན་པས་ཐམས་ཅད་ལས་
ཐམས་ཅད་མི་སྐྱེའོ་ཞེ་ན། ཞེས་པའོ། ། 2 བསྟན་་་་ ::7
ལར་གཉིས་པ། དེ་དགག་པ་ནི། ཇི་ལྟར་ནས་དང་གེ་སར་དང་ནི་ཀེང་
ཤུ་ཀ་ལ་སོགས། །ས་ལུའི་མྱུ་གུ་སྐྱེད་པར་བྱེད་པར་འདོད་མིན་ནུས་
ལྡན་མིན། །རྒྱུད་གཅིག་ཁོངས་སུ་གཏོགས་མིན་འདྲ་བ་མ་ཡིན་ཉིད་
དེ་བཞིན། །ས་ལུའི་ས་བོན་ཡང་ནི་དེ་ཡི་མིན་ཏེ་གཞན་ཉིད་ཕྱིར། །
ཞེས་བྱུང་། དོན་ནི། ཇི་ལྟར་ཏེ་དཔེར་ན། ནས་དང་པདྨ་ལ་སོགས་པའི་གེ་སར་
དང་ནི་ཀེང་ཤུ་ཀའི་མེ་ཏོག་ལ་སོགས་པ་ས་ལུའི་མྱུ་གུ་སྐྱེད་པར་བྱེད་པར་འདོད་པ་མིན་
པ་དང་། མྱུ་གུ་དེ་སྐྱེད་པའི་ནུས་ལྡན་མིན་པ་དང་། དེ་དང་རྒྱུད་གཅིག་གི་ཁོངས་སུ་
གཏོགས་པ་མིན་པ་དང་། དེའི་རིགས་འདྲ་བ་སྔ་མ་མིན་པ་ཉིད་དེ་བཞིན་དུ་ས་ལུའི་
ས་བོན་ཡང་ནི་ས་ལུའི་མྱུ་གུ་དེ་ཡི་སྐྱེད་བྱེད་སོགས་མིན་ཏེ། ས་ལུའི་མྱུ་གུ་དེ་དང་ངོ་བོ་
ཉིད་ཀྱིས་གྲུབ་པའི་གཞན་ཉིད་ཡིན་པའི་ཕྱིར། ཞེས་པའོ། ། 10 1:|:ཀྱི ང ་
ཁ# གཉིས་པ། གཞན་སྐྱེས་བྱེ་བྲག་ཏུ་དགག་པ་ལ་གཉིས། རྒྱུ་འབྲས་སྔ་ཕྱི་བ་ལ་
གཞན་སྐྱེས་དགག་པ། རྒྱུ་འབྲས་དུས་མཉམ་པ་ལ་གཞན་སྐྱེས་དགག་པའོ། །དང་



207
༄༅། །གཞན་སྐྱེ་དགག་པ། །
བོ་ལ་གཉིས། དངོས་ཀྱི་དོན་དང་། བཀག་པ་ལ་རྩོད་པ་སྤོང་བའོ། །དང་བོ་ནི།
མྱུ་གུ་ས་བོན་དང་ནི་དུས་མཉམ་ཡོད་པ་མ་ཡིན་ཏེ། །གཞན་ཉིད་
མེད་པར་ས་བོན་གཞན་པ་ཉིད་དུ་ག་ལ་འགྱུར། །དེས་ན་མྱུ་གུ་ས་
བོན་ལས་སྐྱེ་འགྲུབ་པར་འགྱུར་མིན་པས། །གཞན་ལས་སྐྱེ་བ་ཡིན་
ཞེས་བྱ་བའི་ཕྱོགས་འདི་གཏང་བར་བྱོས། །ཞེས་བྱུང་། དོན་ནི། ས་བོན་
མྱུ་གུ་ལས་ཐ་དད་པར་རང་བཞིན་གྱིས་གྲུབ་ན། རང་བཞིན་གྱིས་གྲུབ་པ་ལ་དུས་ནམ་
ཡང་ལྡོག་པ་མེད་པས་ས་སྨྱུག་དེ་གཉིས་དུས་མཉམ་དུ་འགྱུར་དགོས་ན། མྱུ་གུ་ས་
བོན་དང་ནི་དུས་མཉམ་དུ་ཡོད་པ་མ་ཡིན་ཏེ། ས་བོན་རྣམ་པར་མ་འགྱུར་བར་མྱུ་གུ་
མེད་པའི་ཕྱིར། ས་བོན་ལ་མྱུ་གུ་ལས་ངོ་བོས་གྲུབ་པའི་གཞན་མེད་ལ། དེ་མེད་པར་
མྱུ་གུ་ས་བོན་ལས་གཞན་ཉིད་དུ་ག་ལ་འགྱུར་ཏེ་མི་འགྱུར་རོ། །ངོ་བོས་གྲུབ་པའི་
གཞན་ཉིད་མེད་པ་དེས་ན་མྱུ་གུ་ས་བོན་ལས་སྐྱེ་བ་ངོ་བོ་ཉིད་ཀྱིས་འགྲུབ་པར་འགྱུར་
བ་མིན་པས་དངོས་པོ་རྣམས་གཞན་ལས་སྐྱེས་པ་ཡིན་ཞེས་བྱ་བའི་ཕྱོགས་སམ་ཁས་
ལེན་འདི་གཏང་བར་བྱོས་ཤིག ཅེས་པའོ། །་་་་་་་་་་
གཉིས་པ། བཀག་པ་ལ་རྩོད་པ་སྤོང་བ་འཆད་པར། ཇི་ ལྟར་ སྲང་ གི་
མདའ་གཉིས་མཐོ་བ་དང་ནི་དམའ་བ་དག །དུས་མཉམ་མ་ཡིན་
པར་ནི་མིན་པར་མཐོང་བ་དེ་བཞིན་དུ། །བསྐྱེད་པར་བྱ་དང་སྐྱེད་
བྱེད་ དག་ གི་ སྐྱེ་འགག་ འགྱུར་ ཞེ་ན། །གལ་ཏེ་ གཅིག་ཚེ་ ཡིན་ན་
འདིར་དུས་གཅིག་མེད་དེ་ཡོད་མིན། །གལ་ཏེ་སྐྱེ་བཞིན་པ་དེ་སྐྱེ་ལ་
ཕྱོགས་པས་ཡོད་མིན་ཞིང་། །འགག་བཞིན་པ་ནི་ཡོད་ཀྱང་འཇིག་
ལ་ཕྱོགས་ པར་ འདོད་གྱུར་པ། །དེ་ཚེ་འདི་ནི་ཇི་ལྟ་བུར་ ན་ སྲང་
དུས་ཀྱི
ir
16



208
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དང་མཚུངས་པ་ཡིན། །སྐྱེ་བ་འདི་ནི་བྱེད་པོ་མེད་པར་རིགས་པའི་
ངོ་བོའང་མིན། །ཞེས་བྱུང་། དོན་ནི། ས་སྨྱུག་དུས་མཉམ་མིན་པ་མི་རིགས་ཏེ།
ཇི་ལྟར་ཏེ་དཔེར་ན། སྲང་གི་མདའ་གཉིས་ཀྱི་གཅིག་མཐོ་བ་དང་ནི་ཅིག་ཤོས་དམའ་
བ་དག་དུས་མཉམ་མ་ཡིན་པར་ནི་མིན་པར་ཏེ། དུས་མཉམ་པར་མཐོང་བ་དེ་བཞིན་
དུ་བསྐྱེད་པར་བྱ་བ་མྱུ་གུ་དང་། སྐྱེད་བྱེད་ས་བོན་དག་གི་རིམ་པ་བཞིན་དུ་སྐྱེ་བ་དང་
འགག་པའི་བྱ་བ་གཉིས་དུས་གཅིག་པའི་ཕྱིར། ས་མྱུག་གཉིས་དུས་མཉམ་པར་
འགྱུར་རོ་ཞེ་ན། སྲང་གི་དཔེས་ས་སྨྱུག་གཉིས་དུས་མཉམ་པ་མཚོན་མི་རུང་སྟེ། གལ་
ཏེ་སྲང་གི་མགོ་མཇུག་གཉིས་དུས་གཅིག་ཡིན་པས་མཐོ་དམན་གྱི་བྱ་བ་གཉིས་གཅིག་
ཚེ་སྟེ། དུས་གཅིག་ཡིན་ཡང་འདིར་དཔེས་མཚོན་པའི་དོན་དངོས་འདི་ནི་ས་སྨྱུག་
དུས་གཅིག་པ་མིན་པས་ས་སྨྱུག་དུས་མཉམ་པ་ཡོད་པ་མིན་པའི་ཕྱིར་ཏེ། གལ་ཏེ་སྐྱེ་
བཞིན་པ་དེ་ནི་ད་ལྟ་སྐྱེ་བ་ལ་མངོན་དུ་ཕྱོགས་པ་ཡིན་པས་མྱུ་གུའི་ངོ་བོར་མ་འོངས་
པའི་ཕྱིར། ད་ལྟ་ཡོད་པ་མིན་ཞིང་ས་བོན་འགག་བཞིན་པ་ནི་ཡོད་ཀྱང་འཇིག་པ་ལ་
མངོན་དུ་ཕྱོགས་པར་འདོད་པར་གྱུར་པ་ཡིན་པའི་ཕྱིར། ད་ལྟར་ཡོད་པའོ། །དེ་ཚེ་
སྟེ་དེའི་ཕྱིར་ས་སྨྱུག་འདི་ནི་ཇི་ལྟ་བུར་ན་སྲང་དང་མཚུངས་པ་ཡིན་ཏེ་མ་ཡིན་ནོ། །
རྟེན་བརྟེན་པ་རང་བཞིན་གྱིས་ཡོད་ན་སྐྱོན་གཞན་ཡང་ཡོད་དེ། ས་བོན་གྱི་དུས་ན་
བརྟེན་པ་མྱུ་གུ་སྐྱེ་བའི་བྱ་བ་འདི་ནི་བདེན་པར་ཡོད་དགོས་ན། རྟེན་བྱེད་པོ་མྱུ་གུ་
མེད་པར་བརྟེན་པ་སྐྱེ་བའི་བྱ་བ་དེ་རང་བཞིན་གྱིས་ཡོད་པར་རིགས་པའི་ངོ་བོའང་
མིན་པའི་ཕྱིར། ཞེས་པའོ། །
དེ་ཡང་། 11:|:ཀ་ཁའ ་
1 གཉིས་པ། རྒྱུ་འབྲས་དུས་མཉམ་པ་ལ་གཞན་སྐྱེས་དགག་པ་འཆད་པར།
གལ་ཏེ་མིག་གི་བློ་ལ་ རང་ གི་ སྐྱེད་བྱེད་དུས་ གཅིག་པ། །མིག་ལ་



209
༄༅༅། །གཞན་སྐྱེ་དགག་པ།
སོགས་དང་ལྷན་ཅིག་འབྱུང་བའི་འདུ་ཤེས་ལ་སོགས་ལས། །གཞན་
ཉིད་ཡོད་ན་ཡོད་ལ་འབྱུང་བས་དགོས་པ་ཅི་ཞིག་ཡོད། །ཅི་སྟེ་དེ་
མེད་ཅེ་ན་འདི་ལ་ཉེས་པ་བཤད་ཟིན་ཏོ། །ཞེས་བྱུང་། དོན་ནི། གལ་ཏེ་
མིག་གི་བློ་སྟེ་མིག་ཤེས་ལ་རང་གི་སྐྱེད་བྱེད་རང་དང་དུས་གཅིག་པ་མིག་ལ་སོགས་པ་
དང་། དེ་དག་དང་ལྷན་ཅིག་འབྱུང་བའི་འདུ་ཤེས་ལ་སོགས་པ་ལས་མིག་བློ་རང་
བཞིན་གྱིས་གཞན་ཉིད་དུ་སྐྱེ་བ་ཡོད་པའི་ཕྱིར་ཞེ་ན། རྒྱུ་དུས་ན་ཡོད་པ་ལ་སླར་ཡང་
འབྱུང་བའི་དགོས་པ་ཅི་ཞིག་ཡོད་དེ་ཅུང་ཟད་ཀྱང་མེད་དོ། །ཅི་སྟེ་རྒྱུའི་དུས་ན་འབྲས་
བུ་དེ་མེད་ཅེ་ན། རྒྱུ་འབྲས་སྔ་ཕྱི་བ་འདི་ལ་ངོ་བོས་གྲུབ་པའི་གཞན་མེད་པའི་ཉེས་པ་
བཤད་ཟིན་ཏོ། །ཞེས་པའོ། ། ད ང ་པོ་ལ་
གསུམ་པ། འབྲས་བུ་ལ་མུ་བཞིར་དཔྱད་ནས་དགག་པ་འཆད་པར། སྐྱེད་
པར་བྱེད་པ་བསྐྱེད་བྱ་གཞན་སྐྱེད་ པ་དེ་རྒྱུ་ཡིན་ན། །ཡོད་ པའམ་
འོན་ཏེ་མེད་དང་གཉིས་ཀ་གཉིས་བྲལ་ཞིག་སྐྱེད་གྲང་། ། ཡོད་ན་
སྐྱེད་བྱེད་ཅི་དགོས་མེད་ལའང་དེས་ནི་ཅི་ཞིག་བྱ། །གཉིས་ཉིད་ལ་
དེས་ཅི་བྱ་ གཉིས་དང་བྲལ་ ལའང་དེས་ཅི་བྱ། །ཞེས་བྱུང་། དོན་ནི།
སྐྱེད་པར་བྱེད་པ་བསྐྱེད་བྱ་རང་ལས་ངོ་བོ་ཉིད་ཀྱིས་གཞན་སྐྱེད་པ་དེ་རྒྱུ་ཡིན་ན། རྒྱུ་
དེས་འབྲས་བུ་རང་བཞིན་གྱིས་ཡོད་པའམ་འོན་ཏེ་མེད་པ་དང་ཡོད་མེད་གཉིས་ཀ་
དང་། ཡོད་མེད་གཉིས་ཀ་དང་བྲལ་བ་ཞིག་སྐྱེད་གྲང་སྟེ་བརྟག་གོ །དེ་ལ་རེ་ཞིག་
འབྲས་བུ་རང་བཞིན་གྱིས་ཡོད་ན། དེ་སྐྱེད་བྱེད་ཀྱི་རྐྱེན་ཅི་ཞིག་དགོས་ཏེ་མི་དགོས་ཏེ།
རང་བཞིན་གྱིས་ཡོད་པ་སྐྱེ་ན་སྐྱེས་ཟིན་སླར་ཡང་སྐྱེ་བར་འགྱུར་ལ། དེ་ཡང་མི་རིགས་
པར་བཤད་ཟིན་པའི་ཕྱིར་རོ། །འབྲས་བུ་མེད་པ་ལའང་རྐྱེན་དེས་ཅི་ཞིག་བྱ་སྟེ་བོང་



210 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བུའི་རྭ་ལྟར་མེད་པའི་ཕྱིར། ཡོད་མེད་གཉི་ག་ཚོགས་པ་ཉིད་ལ་རྐྱེན་དེས་ཅི་ཞིག་བྱ་སྟེ།
དེ་གཉིས་ཚོགས་པ་མི་སྲིད་པའི་ཕྱིར། ཡོད་མེད་གཉི་ག་དང་བྲལ་བ་དེ་ལའང་རྐྱེན་དེས་
ཅི་ཞིག་བྱ་སྟེ། དེ་གཉིས་གང་ཡང་མིན་པ་མི་སྲིད་པའི་ཕྱིར་རོ། །ཞེས་པའོ། །
འདི་དག་གི་སྐབས་སུ་མཐའ་ཅུང་ཟད་དཔྱད་པ་ལ། ཁ་ཅིག་ན་རེ། གཞན་
སྐྱེས་ཡོད་པར་ཐལ། རྒྱུ་འབྲས་གཉིས་གཞན་ཡིན་པའི་ཕྱིར་ན་མ་ཁྱབ། འོ་ན་ཁྱོད་
རང་ལ། གཞན་སྐྱེའི་གཞན་དེ་ཐ་སྙད་དུ་གྲུབ་པའི་གཞན་ཡིན་པ་ལ་བྱེད་པར་ཐལ།
འདོད་པའི་ཕྱིར། འདོད་མི་ནུས་ཏེ། གཞན་སྐྱེའི་གཞན་ནི་རང་གི་མཚན་ཉིད་ཀྱིས་
གྲུབ་པའི་གཞན་ལ་བྱེད་དགོས་པས་གཞན་སྐྱེས་ཐ་སྙད་དུ་ཡང་མེད་པའི་ཕྱིར། རྣམ་
བཤད་ལས། གཞན་སྐྱེའི་གཞན་ནི་གཞན་ཙམ་མིན་གྱི་རང་བཞིན་གྱིས་གྲུབ་པའི་
གཞན་ཡིན་པས་ཞེས་གསུངས་པའི་ཕྱིར། ཁ་ཅིག རང་རྒྱུད་པས་གཞན་སྐྱེ་མི་འདོད་
ཟེར་བ་མི་འཐད་པར་ཐལ། དེས་དོན་དམ་པར་གཞན་ལས་སྐྱེས་པ་མི་འདོད་ཀྱང་
རང་བཞིན་གྱིས་གཞན་ལས་སྐྱེས་པ་འདོད་པའི་ཕྱིར་ཏེ། རང་འགྲེལ་ལས། དོན་དམ་
པར་སྐྱེས་པ་མེད་པས་བདག་དང་གཞན་ལས་སྐྱེས་པ་དགག་ལ་རག་མོད། གཟུགས་
དང་ཚོར་བ་ལ་སོགས་པ་གང་དག་མངོན་སུམ་དང་རྗེས་སུ་དཔག་པ་དག་གིས་དམིགས་
པ་དེ་དག་གི་རང་བཞིན་གདོན་མི་ཟ་བར་གཞན་ལས་སྐྱེ་བར་འགྱུར་རོ། །ཅི་སྟེ་དེ་ལྟར་
མི་འདོད་ན་ནི། བདེན་པ་གཉིས་ཅི་སྟེ་བརྗོད་དེ་བདེན་པ་གཅིག་ཁོ་ནར་འགྱུར་རོ། །
དེའི་ཕྱིར་གཞན་ལས་སྐྱེ་བ་ཡོད་པ་ཉིད་དོ། །ཞེས་གསུངས་པའི་ཕྱིར། ཁྱབ་སྟེ། དོན་
དམ་པར་གཞན་སྐྱེ་མི་འདོད་ཀྱང་ཐ་སྙད་དུ་གཞན་སྐྱེ་འདོད་མཁན་རང་རྒྱུད་པ་ཡིན་
ལ། དེ་བཀག་པའི་ཕྱིར། ཁ་ཅིག གཞན་སྐྱེ་མེད་པ་དོན་དམ་བདེན་པ་མིན་ཟེར་ན།
དེ་མི་འཐད་པར་ཐལ། རང་བཞིན་གྱིས་གྲུབ་པའི་མྱུ་གུ་རང་བཞིན་གྱིས་གྲུབ་པའི་རྒྱུ་



211
༄༅། །གཞན་སྐྱེ་དགག་པ།
གཞན་ལས་སྐྱེས་པ་མེད་པ་སྟོང་ཉིད་ཡིན་པའི་ཕྱིར། བྱས་པ་ལ་ཁོ་ན་རེ། མཐའ་བཞི་
ལས་མི་སྐྱེ་བ་ཆོས་ཅན། མྱུ་གུ་རང་བཞིན་མེད་པར་སྒྲུབ་པའི་རྟགས་ཡང་དག་མ་ཡིན་
པར་ཐལ། གཞན་སྐྱེས་མེད་པ་སྟོང་ཉིད་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ།
དེ་དེ་སྒྲུབ་ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར་དང་། ཁྱོད་
ལྟར་ན་བདེན་གྲུབ་ཏུ་ཚད་མས་མ་དམིགས་པ་མྱུ་གུ་བདེན་མེད་དུ་སྒྲུབ་པའི་རྟགས་
ཡང་དག་མ་ཡིན་པར་ཐལ་ལོ། །བྱས་པ་ལ་ཁོ་ན་རེ། མྱུ་གུ་གཞན་སྐྱེས་མེད་པ་ཆོས་
ཅན། སྟོང་ཉིད་མ་ཡིན་པར་ཐལ། མྱུ་གུའི་སྟོང་ཉིད་མ་ཡིན་པའི་ཕྱིར་ན་མ་ཁྱབ་སྟེ།
མྱུ་གུ་སྐྱེ་བའི་སྟོང་ཉིད་ཡིན་པའི་ཕྱིར། མྱུ་གུ་བདེན་མེད་དུ་སྒྲུབ་པའི་རྟགས་ཡང་དག་
ལ་ཐ་སྙད་འབའ་ཞིག་སྒྲུབ་ཀྱིས་མ་ཁྱབ་སྟེ། རྟེན་འབྲེལ་དེ་མྱུ་གུ་བདེན་མེད་དུ་སྒྲུབ་
པའི་དོན་སྒྲུབ་ཀྱི་རྟགས་ཡང་དག་ཡིན་པའི་ཕྱིར། །
གཉིས་པ། གཞན་སྐྱེ་བཀག་པ་ལ་འཇིག་རྟེན་གྱི་གནོད་པ་སྤོང་བ་ལ་གཉིས།
འཇིག་རྟེན་གྱི་གྲགས་པས་གཞན་སྐྱེ་ཁས་བླངས་ནས་གནོད་པ་སྤོང་བ། འཇིག་རྟེན་
གྱི་ཐ་སྙད་དུ་ཡང་གཞན་སྐྱེ་མེད་པས་འཇིག་རྟེན་གྱི་གནོད་པ་སྤོང་བའོ། །དང་བོ་ལ་
གཉིས། འཇིག་རྟེན་གྱིས་གནོད་པའི་རྩོད་པ་དང་། དེས་མི་གནོད་པའི་ལན་བསྟན་
པའོ། །དང་བོ་འཆད་པར། གང་གིས་རང་ལྟ་ལ་གནས་འཇིག་རྟེན་ཚད་
མར་འདོད་པས་ན། །འདིར་ནི་རིགས་པ་སྨྲས་པ་ཉིད་ཀྱིས་ལྟ་ཀོ་ཅི་
ཞིག་བྱ། །གཞན་ ལས་ གཞན་འབྱུང་ བ་ ཡང་ འཇིག་ རྟེན་ པ་ ཡིས་
རྟོགས་འགྱུར་ཏེ། །དེས་ན་གཞན་ལས་སྐྱེ་ཡོད་འདིར་ནི་རིགས་པ་
ཅི་ཞིག་དགོས། །ཞེས་བྱུང་། དོན་ནི། འཇིག་རྟེན་པ་གང་གིས་རང་གི་ལྟ་བ་ཁོ་
ན་ལ་གནས་ནས་འཇིག་རྟེན་གྱི་མཐོང་བ་ཚད་མར་འདོད་པས་ན། འཇིག་རྟེན་པ་



212
རྣམས་ཀྱིས་མངོན་སུམ་དུ་མཐོང་བ་འདིར་ནི་སྟེ། འདི་ལ་རིགས་པའི་སྒྲུབ་བྱེད་སྨྲས་
པ་ཉིད་ཀྱིས་ལྟ་ཀོ་ཅི་ཞིག་བྱ་སྟེ། དགོས་པ་མེད་ལ་ངོ་བོ་ཉིད་ཀྱིས་གྲུབ་པའི་རྒྱུ་གཞན་
ལས་འབྲས་བུ་གཞན་འབྱུང་བ་ཡང་འཇིག་རྟེན་པ་རྣམས་ཀྱིས་མངོན་སུམ་དུ་རྟོགས་
པར་འགྱུར་བའི་ཕྱིར་ཏེ། སྤྱིར་མངོན་སུམ་དུ་གྲུབ་པ་ལ་སྒྲུབ་བྱེད་ཀྱི་རིགས་པ་མི་
དགོས་པ་དེས་ན། གཞན་ལས་སྐྱེ་བ་ཡོད་པ་འདིར་ནི་རིགས་པ་གཞན་ཅི་ཞིག་དགོས་
ཏེ། མི་དགོས་ཏེ་མངོན་སུམ་གྱིས་གྲུབ་པའི་ཕྱིར་ཞེ་ན། ཞེས་པའོ། ། ། །
བདེན་གཉིས་སྤྱིའི་རྣམ་གཞག
བར་འཁྲུལ་་གཉིས་པ། དེས་མི་གནོད་པའི་ལན་བསྟན་པ་ལ་ལྔ། བདེན་གཉིས་སྤྱིའི་རྣམ་
གཞག སྐབས་ཀྱི་དོན་ལ་སྦྱར་བ། བདེན་གཉིས་སོ་སོའི་ངོ་བོ་བཤད་པ། བཀག་པ་
ལ་འཇིག་རྟེན་གྱིས་གནོད་པ་ལ་གནོད་བྱེད་བསྟན་པ། འཇིག་རྟེན་གྱིས་གནོད་ཚུལ་
བསྟན་པའོ། །དང་བོ་ལ་གསུམ། བདེན་པ་གཉིས་སུ་དབྱེ་བ། འཇིག་རྟེན་ལ་ལྟོས་
ཏེ་ཀུན་རྫོབ་ཀྱི་དབྱེ་བ། ཞེན་ཡུལ་ལ་འཁྲུལ་བའི་ཞེན་ཡུལ་ཐ་སྙད་དུ་ཡང་མེད་པར་
བསྟན་པའོ། །དང་བོ་འཆད་པར། དངོས་ཀུན་ཡང་དག་བརྫུན་པ་མཐོང་
བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར། །ཡང་དག་
མཐོང་ཡུལ་ གང་ དེ་ དེ་ ཉིད་ དེ། །མཐོང་ བ་ བརྫུན་ པ་ ཀུན་ རྫོབ་
བདེན་པར་གསུངས། །ཞེས་བྱུང་། དོན་ནི། འདུ་བྱེད་སེམས་པ་སོགས་ནང་



213
༄༅། །བདེན་གཉིས་སྤྱིའི་རྣམ་གཞག
དང་། མྱུ་གུ་སོགས་ཕྱི་རོལ་ཀྱི་དངོས་པོ་ཀུན་ཏེ་ཐམས་ཅད་ཀྱི་རང་གི་ངོ་བོ་ལ་ཡང་
དག་པ་མཐོང་བ་དང་། བརྫུན་པ་མཐོང་བ་ཡིས་རྙེད་དོན་གཉིས་ཡོད་པས་དངོས་པོ་
ཐམས་ཅད་ལ་ངོ་བོ་གཉིས་ནི་འཛིན་པར་འགྱུར་ལ། ངོ་བོ་དེ་གཉིས་ཀྱང་ཡང་དག་
པའི་དོན་མཐོང་བ་སྟེ་འཇལ་བའི་རིག་ཤེས་ཀྱི་ཡུལ་གང་ཡིན་པ་དེ་ནི་དེ་ཉིད་དེ་དོན་
དམ་བདེན་པ་དང་། མཐོང་བ་བརྫུན་པ་སྟེ་ཤེས་བྱ་བརྫུན་པ་མཐོང་བ་ཐ་སྙད་པའི་
ཚད་མའི་རྙེད་དོན་ནི་ཀུན་རྫོབ་བདེན་པར་སྟོན་པས་གསུངས་སོ། །ཞེས་པའོ། །
༢ གཉིས་པ། འཇིག་ རྟེན་ ཉིད་ ལ་ ལྟོས་ཏེ་ ཀུན་ རྫོབ་ ཀྱི་ དབྱེ་ བ་ འཆད་ པར།
མཐོང་བ་ བརྫུན་པའང་རྣམ་ པ་ གཉིས་ འདོད་དེ། །དབང་བོ་གསལ་
དང་དབང་བོ་སྐྱོན་ལྡན་ནོ། །སྐྱོན་ལྡན་དབང་ཅན་རྣམས་ཀྱི་ཤེས་པ་
ནི། །དབང་ བོ་ ལེགས་ གྱུར་ ཤེས་ ལྟོས་ ལོག་ པར་འདོད། །གནོད་ པ་
མེད་པའི་ དབང་ བོ་ དྲུག་ རྣམས་ཀྱིས། །གཟུང་ བ་ གང་ ཞིག་ འཇིག་
རྟེན་གྱིས་རྟོགས་དེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །
འཇིག་རྟེན་ ཉིད་ ལས་ ལོག་པར་རྣམ་པར་བཞག །ཅེས་བྱུང་། དོན་ནི།
ཤེས་བྱ་ལ་བདེན་པ་གཉིས་སུ་ཕྱེ་བར་མ་ཟད། མཐོང་བ་བརྫུན་པ་སྟེ་བརྫུན་པ་མཐོང་
བའི་ཡུལ་ལའང་འཇིག་རྟེན་ཉིད་ལ་ལྟོས་ནས་ཡང་ལོག་གཉིས་སུ་འདོད་དེ། དབང་
བོ་གསལ་བ་འཕྲལ་གྱི་འཁྲུལ་རྒྱུས་མ་བསླད་པའི་དབང་བོ་དང་། དེ་ལ་བརྟེན་པའི་
ཤེས་པ་དང་། དབང་བོ་སྐྱོན་ལྡན་དེ་འཕྲལ་གྱི་འཁྲུལ་རྒྱུས་བསླད་པའི་ཡུལ་ཅན་
གཉིས་སོ། །དེ་ལ་སྐྱོན་དང་ལྡན་པའི་དབང་བོ་ཅན་རྣམས་ཀྱི་བསླད་པའི་ཤེས་པ་ནི་
དབང་བོ་ལེགས་པ་སྟེ། འཕྲལ་གྱི་འཁྲུལ་རྒྱུས་མ་བསླད་པའི་ཤེས་པ་ལ་ལྟོས་ནས་ལོག་
པའི་ཤེས་པར་འདོད་དེ། དེ་འཕྲལ་གྱི་འཁྲུལ་རྒྱུས་བསླད་པའི་ཤེས་པ་ཡིན་པའི་ཕྱིར།



214
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡུལ་ཅན་ལ་ཕྱིན་ཅི་ལོག་མ་ལོག་གཉིས་ཕྱེ་བ་དེ་བཞིན་དུ་འཕྲལ་གྱི་འཁྲུལ་རྒྱུས་གནོད་
པ་མེད་པའི་དབང་བོ་དྲུག་གི་ཤེས་པ་རྣམས་ཀྱིས་བཟུང་བར་བྱ་བའི་དོན་གང་ཞིག་
ཡིན་པ་དེ་ནི། དེ་ཁོ་ན་ཉིད་ལ་བློ་ཁ་ཕྱོགས་པའི་འཇིག་རྟེན་པའི་ཤེས་པ་ཉིད་ལས་ཏེ།
དེ་ལ་ལྟོས་ནས་བདེན་པ་སྟེ་ཡང་དག་པ་ཡིན་གྱི། དབུ་མ་བའི་ལུགས་ལ་བདེན་པ་སྟེ་
ཡང་དག་པ་མིན་ནོ། །ལྷག་མ་གཟུགས་བརྙན་ལ་སོགས་པ་གང་ཞིག་དབང་བོ་རྣམས་
ལ་གནོད་པ་ཡོད་ན་ཡུལ་དུ་སྣང་བ་དེ་ནི་འཇིག་རྟེན་ཉིད་ལ་ལྟོས་ནས་ལོག་པར་རྣམ་
པར་བཞག་གོ །རྒྱུ་མཚན་ནི། དེར་སྣང་དེར་སྟོང་ཚོགས་པ་དེ་ཁོ་ན་ཉིད་མ་རྟོགས་
པའི་སྔོན་དུ་རྟོགས་ནུས་པའི་ཕྱིར། ཞེས་པའོ། ། ཁ ་བ་བབ་པ :
1:| གསུམ་པ། ཞེན་ཡུལ་ལ་འཁྲུལ་བའི་ཞེན་ཡུལ་ཐ་སྙད་དུ་ཡང་མེད་པར་བསྟན་
པ་ནི། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱིས་
བདག་ཉིད་ཇི་བཞིན་བརྟགས་པ་དང༌། །སྒྱུ་མ་སྨིག་རྒྱུ་སོགས་ལ་
བརྟགས་པ་གང་། །དེ་དག་འཇིག་རྟེན་ལས་ཀྱང་ཡོད་མིན་ཉིད། །
ཅེས་བྱུང་། དོན་ནི། མི་ཤེས་པ་རྨོངས་པའི་གཉིད་ཀྱིས་རབ་ཏུ་བསྐྱོད་པའི་མུ་སྟེགས་
ཅན་རྣམས་ཀྱིས་རང་རང་གི་གཞུང་ལས་འབྱུང་བའི་བདག་ཉིད་ཇི་ལྟ་བ་བཞིན་དུ་
ཡོན་ཏན་གསུམ་ཆ་མཉམ་པའི་གཙོ་བོ་སོགས་གང་བརྟགས་པ་དང། དེ་བཞིན་དུ་སྒྱུ་
མ་ལ་རྟ་གླང་དང་། སྨིག་རྒྱུ་ལ་ཆུ་དང་། གཟུགས་བརྙན་ལ་བྱད་བཞིན་དུ་བརྟགས་
པ་གང་ཡིན་པ་དེ་དག་དོན་དམ་པར་མ་ཟད། འཇིག་རྟེན་ཀུན་རྫོབ་ལས་ཀྱང་ཡོད་པ་
མིན་པ་ཉིད་དོ། །ཞེས་པའོ། ། | p
༡༡།༡ གཉིས་པ། སྐབས་དོན་ལ་སྦྱར་བ་དེ་ཉིད་འཆད་པར། མིག་ནི་རབ་རིབ་
ཅན་གྱིས་དམིགས་པ་ཡིས། །རབ་རིབ་མེད་ཤེས་ལ་ གནོད་མིན་ཇི་



215
ལྟར། །དེ་བཞིན་དྲི་མེད་ཡེ་ཤེས་ སྤངས་པའི་བློས། །དྲི་མེད་བློ་ལ་
གནོད་པ་ཡོད་མ་ཡིན། །ཞེས་བྱུང་། དོན་ནི། མིག་ནི་རབ་རིབ་ཅན་གྱིས་སྐྲ་
ཤད་ལ་སོགས་པ་དམིགས་པ་ཡིས་རབ་རིབ་ཀྱིས་བསླད་པ་མེད་པའི་ཤེས་པ་ལ་གནོད་
པ་མིན་པ་ཇི་ལྟར་ཏེ་ཇི་ལྟ་བ་དེ་བཞིན་དུ་དྲི་མེད་དེ་ཟག་པ་མེད་པའི་ཡེ་ཤེས་སྤངས་པ་
སྟེ། དེ་དང་བྲལ་བའི་སོ་སྐྱེའི་མ་རིག་པས་བསླད་པས་བློས་དྲི་མེད་ཀྱི་བློ་སྟེ་ཟག་མེད་བློ་ལ་
གནོད་པ་ཡོད་པ་མ་ཡིན་པས་འཕགས་པའི་མཉམ་བཞག་ཡེ་ཤེས་ཀྱི་གཟིགས་ངོ་ལ་ལྟོས་ཏེ་
གཞན་སྐྱེས་བཀག་པ་ལ་འཇིག་རྟེན་གྱི་གྲགས་པས་མི་གནོད་དོ། །ཞེས་པའོ། །
བདེན་གཉིས་སོ་སོའི་ངོ་བོ་བཤད་པ།
1:|:གསུམ་པ། བདེན་གཉིས་སོ་སོའི་ངོ་བོ་བཤད་པ་ལ་གཉིས། ཀུན་རྫོབ་བདེན་
པ་བཤད་པ་དང་། དོན་དམ་བདེན་པ་བཤད་པའོ། །དང་བོ་འཆད་པར། གཏི་
མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་
པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །
བཅོས་མར་གྱུར་པའི་དངོས་ནི་ཀུན་རྫོབ་ཏུའོ། །ཞེས་བྱུང་། དོན་ནི།
བདེན་པར་འཛིན་པའི་གཏི་མུག་སྟེ་མ་རིག་པ་དེ་ནི་ཀུན་རྫོབ་བདེན་པ་གང་གི་ངོར་
བདེན་པར་འཇོག་པའི་ཀུན་རྫོབ་ཅེས་བྱ་སྟེ། རང་བཞིན་གནས་ལུགས་མཐོང་བ་ལ་
སྒྲིབ་པའི་ཕྱིར། ཀུན་རྫོབ་བདེན་འཛིན་དེས་རང་བཞིན་གྱིས་གྲུབ་པ་མེད་བཞིན་དུ་



216
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དེར་སྣང་བར་བཅས་པའི་བཅོས་མར་གྱུར་པའི་དངོས་པོ་སྔོ་སེར་སོགས་བདེན་པར་
སྣང་བ་དེ་ནི་ཆོས་ཅན། ཀུན་རྫོབ་བདེན་པ་ཞེས་ཐུབ་པ་དེས་གསུངས་ཏེ། བརྫུན་
པའི་ཆོས་ཡིན་པའི་ཕྱིར། ཉན་རང་དགྲ་བཅོམ་གཉིས་དང་དག་སའི་རྗེས་ཐོབ་ལ་
ལྟོས་ཏེ་བཅོས་མར་གྱུར་པའི་དངོས་པོ་ཀུན་རྫོབ་བདེན་པ་ནི་ཀུན་རྫོབ་ཏུའམ་ཀུན་
རྫོབ་ཙམ་ཞེས་བྱའོ། །ཞེས་པའོ། །
གཉིས་པ། དོན་དམ་བདེན་པ་འཆད་པར། རབ་ རིབ་མཐུ་ཡིས་སྐྲ་
ཤད་ལ་སོགས་པའི། །ངོ་བོ་ལོག་པ་གང་ཞིག་རྣམ་བརྟགས་པ། །དེ་
ཉིད་ བདག་ ཉིད་ གང་ དུ་ མིག་ དག་ པས། །མཐོང་ དེ་ དེ་ ཉིད་ དེ་
བཞིན་འདིར་ཤེས་གྱིས། །ཞེས་བྱུང་། དོན་ནི། རབ་རིབ་ཀྱིས་བསླད་པའི་
མཐུ་ཡིས་སྐྲ་ཤད་ལ་སོགས་པ་ངོ་བོ་ལོག་པ་གང་ཞིག་རྣམ་པར་བརྟགས་པ་དེ་ཉིད་ཀྱི་
བདག་ཉིད་གཞི་གང་དུ་རབ་རིབ་མེད་པའི་མིག་དག་པས་སྐྲ་ཤད་མེད་པར་མཐོང་བ་
དེ་སྐྲ་ཤད་ཀྱི་དེ་ཉིད་ཡིན་པ་དཔེ་དེ་བཞིན་དུ་དོན་གྱི་སྐབས་འདིར་མ་རིག་པའི་མཐུས་
ཕུང་སོགས་དོན་དམ་པར་སྣང་བ་དེ་ཉིད་མ་རིག་པས་བསླད་པ་དང་བྲལ་བའི་ཡེ་ཤེས་
ཀྱི་གཟིགས་ངོར་དེ་དག་མ་གཟིགས་པའི་ཚུལ་གྱིས་གཟིགས་པ་དེ་ནི་ཕུང་སོགས་ཀྱི་དེ་
ཁོ་ན་ཉིད་ཡིན་པར་ཤེས་པར་གྱིས་ཤིག ཅེས་པའོ། །
1:| །འདིར་བདེན་གཉིས་ཀྱི་མཐའ་ཅུང་ཟད་དཔྱད་པ་ལ། དགག་གཞག་སྤོང་
གསུམ། དང་བོ་ལ་ཁ་ཅིག་ན་རེ། སྣང་ཙམ་འདི་བདེན་གཉིས་ཀྱི་དབྱེ་གཞི་ཡིན་ཟེར།
ལ་ལས་གཟུགས་ནས་རྣམ་མཁྱེན་བར་གྱི་ངོ་བོ་དེ་དེ་ཡིན་ཟེར། གཞན་དག་སྒྲོ་མ་
བཏགས་པའི་ཡུལ་དེ་དེ་ཡིན་ཟེར། མཁས་པ་དག་མ་བརྟགས་མ་དཔྱད་པའི་ཤེས་བྱ་
དེ་དེ་ཡིན་ཟེར། དང་བོ་མི་འཐད་པར་ཐལ། སྣང་ཙམ་ལ་ཡོད་པས་མ་ཁྱབ་པའི་ཕྱིར།



217
༄༅། །བདེན་གཉིས་སོ་སོའི་ངོ་བོ་བཤད་པ།
གཉིས་པ་མི་འཐད་པར་ཐལ། གཟུགས་ཀྱི་ངོ་བོ་བདེན་གཉིས་ཀྱི་དབྱེ་གཞི་མ་ཡིན་
པའི་ཕྱིར། གསུམ་པ་མི་འཐད་པར་ཐལ། སྒྱུ་མ་དང་སྨིག་རྒྱུ་གཉིས་རེ་རེ་ནས་བདེན་
གཉིས་གང་རུང་གང་ཞིག སྒྲོ་མ་བཏགས་པའི་ཡུལ་མ་ཡིན་པའི་ཕྱིར། བཞི་བ་ཡང་
མི་འཐད་པར་ཐལ། དོན་དམ་བདེན་པ་མ་བརྟགས་མ་དཔྱད་པའི་ཤེས་བྱ་མ་ཡིན་
པའི་ཕྱིར། ཁ་ཅིག བདེན་པ་བདེན་གཉིས་ཀྱི་དབྱེ་གཞི་ཡིན་ཟེར་བ་མི་འཐད་པར་
ཐལ། ཀུན་རྫོབ་བདེན་པ་དེ་བདེན་པ་མ་ཡིན་པའི་ཕྱིར་ཏེ། བརྫུན་པ་ཡིན་པའི་ཕྱིར།
ཁ་ཅིག སྤྱོད་འཇུག་ལས། དོན་དམ་བློ་ཡི་སྤྱོད་ཡུལ་མིན། །ཞེས་པའི་ལུང་ལ་བརྟེན་
ནས་དོན་དམ་བདེན་པ་ཤེས་བྱ་མ་ཡིན་པར་འདོད་པ་མི་འཐད་པར་ཐལ། དེ་བློའི་
ཡུལ་ཡིན་པའི་ཕྱིར་ཏེ། རྣམ་མཁྱེན་གྱི་ཡུལ་ཡིན་པའི་ཕྱིར། ཁ་ཅིག་ན་རེ། ཤེས་བྱ་
ལ་ཀུན་རྫོབ་བདེན་པ་ དང་། དོན་དམ་བདེན་ པ་ དང་། ཀུན་རྫོབ་ཙམ་ དང་།
གསུམ་དུ་གྲངས་ངེས་པར་འདོད་པ་མི་འཐད་པར་ཐལ། ཤེས་བྱ་ལ་བདེན་པ་གཉིས་
སུ་གྲངས་ངེས་པ་གང་ཞིག དེ་གཉིས་ཀ་ཡིན་པ་དང་། དེ་གཉིས་གང་ཡང་མ་ཡིན་
པའི་ཕུང་སུམ་མེད་པའི་ཕྱིར། རྣམ་བཤད་ལས། དེ་ཡིན་ན་ནི་ཤེས་བྱ་ཐམས་ཅད་ལ་
ཁྱབ་པར་བྱེད་པས་གཉིས་ཡིན་དང་གཉིས་མིན་གྱི་ཕུང་སུམ་སེལ་བ་ཡིན་ཏེ། ཞེས་
གསུངས་པའི་ཕྱིར། བོད་སྔ་རབས་པ་མང་བོ་ན་རེ། བདེན་གཉིས་གཅིག་པ་བཀག་
པའི་ཐ་དད་ཡིན་ཟེར། འགའ་ཞིག བདེན་གཉིས་ངོ་བོ་གཅིག་དང་ཐ་དད་གང་ཡང་
མིན་ཟེར་བ་གཉིས་རེ་རེ་ནས་མི་འཐད་པར་ཐལ། བདེན་གཉིས་ངོ་བོ་གཅིག་ཅིང་
ལྡོག་པ་ཐ་དད་ཡིན་པའི་ཕྱིར། དེར་ཐལ། ངོ་བོ་ཐ་དད་ན་སྐྱོན་བཞི་ཡོད་པ་གང་ཞིག
ལྡོག་པ་གཅིག་ནའང་སྐྱོན་བཞི་ཡོད་པའི་ཕྱིར། དང་བོ་གྲུབ་སྟེ། གཟུགས་སོགས་
རང་གི་སྟོང་ཉིད་དང་ངོ་བོ་ཐ་དད་ཡིན་ན་དེ་བདེན་སྟོང་དེ་དག་གི་གནས་ལུགས་མ་



218 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡིན་པར་ཐལ་བ་དང་། དེ་དག་བདེན་མེད་རྟོགས་པས་དེ་དག་མཚན་འཛིན་ཟིལ་
གྱིས་མི་གནོན་པར་ཐལ་བ་དང་། རྣལ་འབྱོར་བས་ལམ་གོང་མ་བསྒོམ་པ་དོན་མེད་
པར་ཐལ་བ་དང་། སངས་རྒྱས་ཀྱང་དྲི་མ་མཐའ་དག་མ་སྤངས་པར་ཐལ་བའི་སྐྱོན་
བཞི་ཡོད་པའི་ཕྱིར། རྩ་རྟགས་གཉིས་པ་གྲུབ་སྟེ། བདེན་གཉིས་ལྡོག་པ་གཅིག་ཡིན་
ན་ཀུན་རྫོབ་འཁྲུལ་བ་སྤང་བ་བཞིན་དུ་དོན་དམ་ཡང་སྤང་བར་ཐལ་བ་དང་། ཀུན་
རྫོབ་ལ་རིགས་མི་འདྲ་བའི་ཐ་དད་པ་མང་བོ་ཡོད་པ་ལྟར་དོན་དམ་ལ་ཡང་དེ་ལྟར་ཡོད་
པར་ཐལ་བ་དང་། ཀུན་རྫོབ་དྲི་བཅས་བཞིན་དུ་དོན་དམ་ཡང་དྲི་བཅས་སུ་ཐལ་བ་
དང་། སོ་སོ་སྐྱེ་བོས་ཀྱང་དོན་དམ་མངོན་སུམ་དུ་རྟོགས་པར་ཐལ་བའི་སྐྱོན་བཞི་
འབྱུང་བར་དགོངས་འགྲེལ་ལས་གསུངས་པའི་ཕྱིར། ཁ་ཅིག ཀུན་རྫོབ་བདེན་པ་
འཇོག་བྱེད་མ་རིག་པ་ཁོ་ན་དང་། ཀུན་རྫོབ་ཙམ་པོ་འཇོག་བྱེད་དགྲ་བཅོམ་པ་དང་
དག་སའི་སློབ་པ་འཕགས་པའི་རྗེས་ཐོབ་ཀྱི་ཤེས་པ་གཉིས་ཡིན་ལ། སངས་འཕགས་
ལ་ཀུན་རྫོབ་ཀྱི་སྣང་བ་གཏན་ནས་མི་འཆར་ཟེར་ན། ཀུན་རྫོབ་བདེན་པ་ཆོས་ཅན།
ཐ་སྙད་དུ་ཡང་མེད་པར་ཐལ། བདེན་འཛིན་གྱིས་བཞག་པའི་ཡུལ་ཡིན་པའི་ཕྱིར།
ཁྱབ་སྟེ། རྣམ་བཤད་ལས། བདེན་འཛིན་དེས་བཞག་པ་ནི་རང་གིས་ཐ་སྙད་དུ་ཡང་
མི་སྲིད་པར་བཞེད་པའི་ཕྱིར་རོ། །ཞེས་གསུངས་པའི་ཕྱིར། བྱས་པ་ན་ཁོ་ན་རེ།
ཀུན་རྫོབ་བདེན་པ་ལ་མ་རིག་པས་བཞག་པས་ཁྱབ་པར་ཐལ། རང་འགྲེལ་ལས། མ་
རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་པར་བཞག་གོ །ཞེས་གསུངས་པའི་
ཕྱིར་ན་མ་ཁྱབ་སྟེ། ཀུན་རྫོབ་བདེན་པ་གང་གི་ངོར་བདེན་པར་འཇོག་པའི་བློ་ཀུན་
རྫོབ་པ་ངོས་བཟུང་ནས་ཀུན་རྫོབ་རྣམས་དེ་ཁོ་ནའི་ངོ་ཙམ་དུ་བདེན་གྱི་སྤྱིར་བརྫུན་
པར་བཤད་པའི་ཕྱིར། དེར་ཐལ། བུམ་སོགས་རྣམས་མ་རིག་པ་དང་དེས་བསླད་



219
༄༅། །བདེན་གཉིས་སོ་སོའི་ངོ་བོ་བཤད་པ།
པའི་མིག་ ཤེས་ སོགས་ ཀྱི་ངོར་སྣང་ཚུལ་དང་ གནས་ ཚུལ་མཐུན་ པས་བདེན་ལ།
གཟུགས་བརྙན་སོགས་མ་རིག་པ་དང་། དེས་བསླད་པའི་བརྡ་བྱང་གི་ཤེས་པ་ལ་སྣང་
ཚུལ་དང་གནས་ཚུལ་མི་མཐུན་པར་སྣང་བའི་ཤེས་ངོ་དེར་མི་བདེན་པས་གཟུགས་
བརྙན་སོགས་ཤེས་པ་དེའི་ངོར་ཀུན་རྫོབ་བདེན་པར་མི་འཇོག་པའི་ཕྱིར། དང་བོ་
རྣམ་བཤད་དང་། གཉིས་པ་ཊཱིཀ་ཆེན་གྱི་ལུང་གིས་འགྲུབ་བོ། །བྱས་པ་ལ་ཁོ་ན་རེ།
གཞི་དེ་བློ་དེའི་ངོར་མི་བདེན་ན་དེའི་ངོར་ཀུན་རྫོབ་བདེན་པ་མ་ཡིན་པས་ཁྱབ་པར་
ཐལ། གཟུགས་བརྙན་སོགས་བརྡ་བྱང་གི་བློ་ངོར་མི་བདེན་པས་བློ་དེ་ལ་ལྟོས་པའི་
ཀུན་རྫོབ་བདེན་པ་མ་ཡིན་པར་བཤད་པའི་ཕྱིར་ན་མ་ཁྱབ། རྩ་བར་འདོད་ན། བུམ་
པ་ཆོས་ཅན། དགྲ་བཅོམ་པ་དང་དག་སའི་རྗེས་ཐོབ་ཡེ་ཤེས་ཀྱི་ངོར་ཀུན་རྫོབ་བདེན་
པ་མ་ཡིན་པར་ཐལ། དེའི་ངོར་བདེན་པ་མ་ཡིན་པའི་ཕྱིར་ཏེ། དེ་འདྲའི་རྗེས་ཐོབ་ཡེ་
ཤེས་ཀྱིས་བདེན་པར་མི་འཛིན་པའི་ཕྱིར། ཁོ་ན་རེ། སངས་རྒྱས་འཕགས་པ་ལ་
གཟུགས་སོགས་བདེན་པར་སྣང་བར་ཐལ། གཟུགས་སོགས་བདེན་པར་སྣང་བ་སྣང་
བའི་ཕྱིར་ན་མ་ཁྱབ། ཡང་ཁ་ཅིག་ན་རེ། ཀུན་རྫོབ་བདེན་པ་ཞེས་པའི་ཀུན་རྫོབ་
དང་། ཀུན་རྫོབ་ཏུ་ཡོད་པ་ཞེས་པའི་ཀུན་རྫོབ་གཉིས་དོན་གཅིག་ཟེར་ན། དེ་མི་
འཐད་པར་ཐལ། ཀུན་རྫོབ་བདེན་པ་ཞེས་པའི་ཚིག་ཟུར་གྱི་ཀུན་རྫོབ་ལ་ཤེས་པ་ཁོ་
ནས་ཁྱབ་ལ། ཀུན་རྫོབ་ཏུ་ཡོད་པ་ཞེས་པའི་ཀུན་རྫོབ་ལ་ཕན་ཚུན་ལྟོས་པ་དང་།
བརྗོད་བྱ་རྗོད་བྱེད་དང་། ཤེས་པ་ཤེས་བྱ་སོགས་དུ་མ་ཡོད་པའི་ཕྱིར། ཡང་ཁོ་ན་རེ།
ཀུན་རྫོབ་ཀྱི་སྒྲ་དོན་བརྫུན་པ་ཁོ་ནའི་སྟེང་ནས་འཆད་དགོས་ཟེར་བ་མི་འཐད་པར་
ཐལ། ཀུན་རྫོབ་ཡིན་ན་བརྫུན་པ་ཡིན་པས་ཁྱབ་ཀྱང་སྒྲ་དོན་བརྫུན་པ་ཁོ་ནའི་སྟེང་
ནས་འཆད་མི་དགོས་པའི་ཕྱིར། དེར་ཐལ། ཀུན་རྫོབ་ཀྱི་སྐད་དོད་སམདྲྀཏ་ཡང་



220
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དག་པར་སྒྲིབ་པ་སོགས་ལ་འཇུག་ཅིང་། དཔལ་ལྡན་ཟླ་བས་ཀྱང་ཀུན་རྫོབ་ཀྱི་སྒྲ་དོན་
དེ་ཁོ་ན་ཉིད་ལ་སྒྲིབ་པ་དང་། ཕན་ཚུན་བརྟེན་པའི་དོན་དང་། འཇིག་རྟེན་གྱི་ཐ་
སྙད་གསུམ་ལ་འཇུག་པར་ལམ་རིམ་དང་ཚིག་གསལ་ལས་གསུངས་པའི་ཕྱིར། དེ་ལ་
ཁོ་ན་རེ། ཀུན་རྫོབ་ཀྱི་སྒྲ་དོན་དེ་གསུམ་གང་རུང་རྟོགས་ན་བརྫུན་པར་རྟོགས་པས་
ཁྱབ་པར་ཐལ། འཆད་ཚུལ་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། ཕན་
ཚུན་བརྟེན་པར་རྟོགས་ན་བརྫུན་པར་རྟོགས་པས་ཁྱབ་ཀྱང་གཞན་གཉིས་རྟོགས་ན་
བརྫུན་པར་རྟོགས་པས་མ་ཁྱབ་པའི་ཕྱིར། དེ་ལ་ཁོ་ན་རེ། བུམ་པ་འཇིག་རྟེན་ཤེས་
ངོ་ལ་ལྟོས་ཏེ་ཡང་དག་ཀུན་རྫོབ་ཏུ་བཞག་ཀྱང་སྐྱོན་མེད་པར་ཐལ། ཀུན་རྫོབ་ཀྱི་སྒྲ་
དོན་འཐད་པའི་ཕྱིར་ན་རྣམ་པ་གཅིག་ཏུ་མ་ཁྱབ་པ་སྟོང་ཐུན་གྱི་དགོངས་པ་ལྟར་སྣང་
ཡང་། རང་རེས་འདོད་ཅེས་པ་ལ། ཁོ་ན་རེ། བུམ་པ་ཆོས་ཅན། འཇིག་རྟེན་ཤེས་
ངོ་ལ་ལྟོས་ཏེ་ཀུན་རྫོབ་ཡིན་པར་ཐལ། འཇིག་རྟེན་ཤེས་ངོ་ལ་ལྟོས་ཏེ་ཡང་དག་ཀུན་
རྫོབ་ཡིན་པའི་ཕྱིར་ན། ཁ་ཅིག་གིས་འདོད་དེ། འཇིག་རྟེན་ཤེས་ངོ་ལ་ལྟོས་ཏེ་ཐ་
སྙད་ཡིན་པའི་ཕྱིར་ཟེར་བ་ལྟར་རུང་ཙམ་ཡོད་ཀྱང་རང་ལུགས་སྟོང་ཐུན་དང་མཐུན་
པའི་ཆེད་དུ་མ་ཁྱབ། འདོད་མི་ནུས་ཏེ། བློ་དེའི་ངོར་བདེན་པ་དང་བརྫུན་པ་གཉིས་
ཀར་ཐལ་བའི་ཕྱིར། སྟོང་ཐུན་ལས། འཇིག་རྟེན་པའི་བློ་རང་ག་བའི་ངོ་ན་ཀ་བུམ་
སོགས་ཀུན་རྫོབ་མ་ཡིན་པ་དང་། བློ་གང་གི་ངོ་ལ་ལྟོས་ནས་བདེན་པར་འཇོག་པའི་
བློ་དེའི་ངོ་ལ་ལྟོས་ནས་བརྫུན་པར་འཇོག་པ་ཧ་ཅང་ཐལ་ལོ། །ཞེས་གསུངས་པའི་ཕྱིར།
ཁ་ཅིག འཇིག་རྟེན་ཀུན་རྫོབ་ཅེས་པའི་ཀུན་རྫོབ་སོ་སྐྱེ་དང་། ལ་ལས་དེ་ཤེས་པ་ལ་བཤད་
པ་མི་འཐད་པར་ཐག སྤྱོད་འཇུག་ལས། དེ་ལ་འཇིག་རྟེན་རྣམ་གཉིས་མཐོང་། །རྣལ་
འབྱོར་པ་དང་ཕལ་བ་འོ། །རྣལ་འབྱོར་པ་ཡང་བློ་ཁྱད་ཀྱིས། །གོང་མ་གོང་མ་རྣམས་



221
༄༅། །བདེན་གཉིས་སོ་སོའི་ངོ་བོ་བཤད་པ།
ཀྱིས་གནོད། །ཅེས་དེ་ལ་རྣལ་འབྱོར་པ་དང་ཕལ་བ་གཉིས་དང་། རྣལ་འབྱོར་པ་ལ་
སྐྱེ་འཕགས་དུ་མ་བཤད་པའི་ཕྱིར། ཡང་ཁ་ཅིག དོན་དམ་དཔྱོད་བྱེད་ཀྱི་ཚད་མས་
རྙེད་དོན་དོན་དམ་བདེན་པའི་མཚན་ཉིད། ཐ་སྙད་པའི་ཚད་མས་རྙེད་དོན་ཀུན་
རྫོབ་བདེན་པའི་མཚན་ཉིད་ཟེར་ན། ལ་ལ་ན་རེ། གང་ཟག་བདེན་སྟོང་ཆོས་ཅན།།
ཀུན་རྫོབ་བདེན་པ་ཡིན་པར་ཐལ། ཐ་སྙད་པའི་ཚད་མས་རྙེད་དོན་ཡིན་པའི་ཕྱིར།
དེར་ཐལ། སློབ་པ་འཕགས་པའི་རྒྱུད་ཀྱི་བདེན་སྟོང་སྒྱུ་མ་ལྟ་བུ་མངོན་སུམ་དུ་རྟོགས་
པའི་རྗེས་ཐོབ་ཡེ་ཤེས་ཀྱི་རྙེད་དོན་ཡིན་པའི་ཕྱིར། དེར་ཐལ། དེ་འདྲའི་ཡེ་ཤེས་ལ་
གང་ཟག་བདེན་སྟོང་དང་། དེ་སྒྱུ་མ་ལྟ་བུ་གཉིས་ཀའི་རྣམ་པ་ཤར་བའི་ཕྱིར་ན་མ་ཁྱབ་
སྟེ། དེ་འདྲའི་བདེན་གཉིས་ཀྱི་ཚོགས་དོན་ཀུན་རྫོབ་བདེན་པ་ཡིན་པའི་ཕྱིར། ཁ་ཅིག་
ཐ་སྙད་མཁྱེན་པའི་རྣམ་མཁྱེན་ཀྱི་རྙེད་དོན་ཡིན་ན། ཐ་སྙད་པའི་ཚད་མའི་རྙེད་དོན་
ཡིན་པས་ཁྱབ་པ་དང་། ཇི་ལྟ་བ་མཁྱེན་པའི་རྣམ་མཁྱེན་གྱི་རྙེད་དོན་ལ། དོན་དམ་
དཔྱོད་པའི་རིག་ཤེས་ཀྱི་རྙེད་དོན་ཡིན་པས་ཁྱབ་ཟེར་བ་ཡང་མི་འཐད་པར་ཤེས་སླའོ། །
གཞན་ཡང་ཐ་སྙད་པའི་ཚད་མ་དང་། རིག་ཤེས་ཀྱི་རྙེད་དོན་དང་། གཞལ་བྱ་ཙམ་
དོན་གཅིག་ཏུ་བྱས་ནས། བདེན་གཉིས་སོ་སོའི་མཚན་ཉིད་དུ་སྐབས་འདིར་ཡང་
འཇོག་པ་མི་འཐད་པར་ཐལ། འདིར་ཤེས་པས་ཡུལ་གཞལ་ཚུལ་རང་རྒྱུད་པ་མན་ཆད་
དང་མི་མཐུན་པའི་ཕྱིར་ཏེ། རང་རྒྱུད་པ་མན་ཆད་ཀྱིས་འཁྲུལ་ཤེས་རྣམས་ཀྱི་སྣང་
ཡུལ་ཤེས་པ་དེའི་གཞལ་བྱར་མི་འཇོག་ཀྱང་། འདིར་དེ་ལྟར་འཇོག་པའི་ ཕྱིར།
གཞན་ཡང་། སྣང་བ་ཙམ་ལ་དེའི་རྙེད་དོན་གྱིས་མ་ཁྱབ་པར་ཐལ། དགྲ་བཅོམ་པའི་
རྒྱུད་ཀྱི་རྗེས་ཐོབ་ཡེ་ཤེས་ལ་བདེན་པར་སྣང་ཡང་། བདེན་གྲུབ་དེའི་རྙེད་དོན་མ་ཡིན་
པའི་ཕྱིར། ཁ་ཅིག་ན་རེ། བར་ཆད་མེད་ལམ་གྱི་སྣང་ཡུལ་ཀུན་རྫོབ་བདེན་པ་ཡིན་



222
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཟེར་ན། དེ་མི་འཐད་པར་ཐལ། དེ་དོན་དམ་བདེན་པ་ཡིན་པའི་ཕྱིར་ཏེ། བར་ཆད་
མེད་ལམ་གྱི་དངོས་གཞལ་ཡིན་པའི་ཕྱིར། འོ་ན་བར་ཆད་མེད་ལམ་ལ་སྟོང་ཉིད་སྣང་
བའི་སྣང་ཆ་དོན་དམ་བདེན་པ་ཡིན་པར་ཐལ། འདོད་པའི་ཕྱིར་ན་མ་ཁྱབ། ཁ་ཅིག་
ཐལ་འགྱུར་བའི་ལུགས་ལ་འཇིག་རྟེན་ཤེས་ངོ་ལ་ལྟོས་ཏེ་ཡང་ལོག་འབྱེད་པའི་རྒྱུ་
མཚན་གྱིས་རྟ་དང་སྒྱུ་མའི་རྟ་ལ་བདེན་རྫུན་གྱི་ཁྱད་པར་ཐ་སྙད་དུ་ཡང་མེད་ཟེར་བ་མི་
འཐད་པར་ཐལ། ཐལ་འགྱུར་བས་བདེན་གཉིས་ཀྱི་རྣམ་གཞག་ཕྱིན་ཅི་མ་ལོག་པར་
ཁས་ལེན་པའི་ཕྱིར། བྱས་པ་ལ་ཁོ་ན་རེ། སྒྱུ་མའི་རྟ་བརྫུན་པ་དང་། རྟ་དངོས་
གནས་པ་བདེན་པ་ཡིན་པར་ཐལ། དེ་གཉིས་ལ་བདེན་རྫུན་གྱི་ཁྱད་པར་བཞེད་པའི་
ཕྱིར་ན་མ་ཁྱབ། འོ་ན་ཁྱོད་རང་ལ་བརྫུན་པ་ཡིན་ན་བརྫུན་པས་ཁྱབ་པ་དང་།
བདེན་ན་བདེན་པ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། ལས་
དགེ་བ་བྱས་པ་ལས་འབྲས་བུ་བདེ་བ་འབྱུང་བ་ཆོས་ཅན། བརྫུན་པར་ཐལ། བརྫུན་
པ་ཡིན་པའི་ཕྱིར། འདོད་མི་ནུས་ཏེ། བདེན་པའི་ཕྱིར་ཏེ། མི་སླུ་བའི་ཕྱིར། ཁ་ཅིག་
ཀུན་རྫོབ་བདེན་པ་ལ་འཇིག་རྟེན་ཤེས་ངོ་ལ་ལྟོས་པའི་ཡང་ལོག་གཉིས་སུ་གྲངས་ངེས་
ཟེར་ན། འོ་ན་འཇིག་རྟེན་ཤེས་ངོའི་ཡང་ལོག་གཉིས་པོ་གང་རུང་ཡིན་ན་དེ་ཡིན་
དགོས་པར་ཐལ། འདོད་པའི་ཕྱིར། འདོད་ན། གཟུགས་བདེན་གྲུབ་དང་། དེ་
བདེན་འཛིན་གྱི་ཞེན་ཡུལ་ཆོས་ཅན། ཀུན་རྫོབ་བདེན་པ་ཡིན་པར་ཐལ། དེ་གང་
རུང་ཡིན་པའི་ཕྱིར། ཁྱབ་པ་ཁས། དེར་ཐལ། དེ་ལྟར་འཛིན་པའི་བདེན་འཛིན་
ལྷན་སྐྱེས་གཉིས་སྐབས་འདིར་ཡུལ་ཅན་ཡང་དག་དང་། དེའི་ཞེན་ཡུལ་གཉིས་
སྐབས་འདིའི་ཡུལ་ཡང་དག་ཡིན་པའི་ཕྱིར། རྣམ་བཤད་ལས། བདག་འཛིན་ལྷན་
སྐྱེས་གཉིས་ཀྱིས་བཟུང་བའི་དོན་ལྟ་བུ་ནི་གནོད་པ་མེད་པའི་དབང་བོས་གཟུང་བ་



༄༅། །བདེན་གཉིས་སོ་སོའི་ངོ་བོ་བཤད་པ།
223
ཞེས་བྱ་བ་ཡིན་ལ། འཇིག་རྟེན་པའི་བསམ་པ་རང་ག་བ་ལ་ལྟོས་ནས་ཡང་དག་པའམ་
བདེན་པ་ཡིན་མོད་ཀྱང་། ཐ་སྙད་དུ་ཡང་མེད་དོ། །ཞེས་གསུངས་པའི་ཕྱིར། ཁ་ཅིག་
འཇིག་རྟེན་ཤེས་ངོའི་ཡང་དག་ཀུན་རྫོབ་ཡིན་ན་ཡོད་མི་དགོས་ཀྱང་། དེ་ལ་ལྟོས་པའི་
ཡུལ་ཅན་ཡང་དག་ཡིན་ན་ཡུལ་ཅན་ཡིན་པས་ཁྱབ་ཟེར་བ་ཡང་མི་འཐད་པར་ཐལ།
གཟུགས་ཀྱི་རང་མཚན་ལ་མི་སླུ་བའི་མིག་ཤེས་ཡུལ་ཅན་མ་ཡིན་པ་གང་ཞིག འཇིག་
རྟེན་ཤེས་ངོ་ལ་ལྟོས་ཏེ་ཡུལ་ཅན་ཡང་དག་ཡིན་པའི་ཕྱིར་ཏེ། འཇིག་རྟེན་རང་ག་བ་
རྣམས་ཀྱིས་རང་གི་མིག་ཤེས་ལ་གཟུགས་སྣང་བ་ལྟར་དུ་གྲུབ་པར་འདོད་པའི་ཕྱིར།
ཡང་ཁ་ཅིག འཇིག་རྟེན་ཤེས་ངོ་ལ་ལྟོས་པའི་ཡང་ལོག་གཉིས་འབྱེད་པའི་ཚེ་གང་གི་
ངོར་འཇོག་པའི་ཤེས་པ་དེ་སྔ་ཕྱི་གཅིག་འཛིན་གྱི་ཤེས་པ་ཡིན་ཟེར། ལ་ལས་དེ་ཚད་མ་
ལ་བྱས་ནས་ཚད་མ་གཅིག་གིས་ཡང་ལོག་གཉིས་འབྱེད་ཟེར། ཁ་ཅིག དེ་འཇིག་
རྟེན་པའི་ཤེས་པ་རང་ག་བ་ཚད་མིན་ཁོ་ནར་བྱས་ནས་ཤེས་པ་གཅིག་གིས་ཡང་ལོག་
གཉིས་འབྱེད་ཟེར་ན། འོ་ན། འཇིག་རྟེན་ཉིད་ལས་ལོག་པར་རྣམ་པར་བཞག །
ཅེས་པའི་འཇིག་རྟེན་ཕྱི་མས་དངོས་བསྟན་གྱི་ཤེས་པ་དང་། འཇིག་རྟེན་ཉིད་ལས་
བདེན་ཡིན། ཞེས་པའི་འཇིག་རྟེན་སྔ་མས་དངོས་བསྟན་གྱི་ཤེས་པ་གཉིས་འདྲ་བར་
ཐལ། འདོད་པའི་ཕྱིར། འདོད་ན། གནོད་མེད་ཀྱི་དབང་བོ་དྲུག་གི་ཤེས་པ་ཚད་མ་
དྲུག་ཆོས་ཅན། འཇིག་རྟེན་ཉིད་ལས་བདེན་ཡིན། ཞེས་པས་དངོས་བསྟན་གྱི་ཤེས་
པ་ཡིན་པར་ཐལ། ཕྱི་མས་དངོས་བསྟན་གྱི་ཤེས་པ་ཡིན་པའི་ཕྱིར། ཁྱབ་པ་ཁས།
དེར་ཐལ། གནོད་བཅས་ཀྱི་དབང་བོ་དྲུག་གི་ཤེས་པ་ཡུལ་བཅས་ཕྱིན་ཅི་ལོག་ཏུ་གནོད་
མེད་ཀྱི་ཤེས་པ་དྲུག་གིས་རིམ་བཞིན་འཇོག་པའི་ཕྱིར། རྩ་བར། སྐྱོན་ལྡན་དབང་ཅན་
རྣམས་ཀྱི་ཤེས་པ་ནི། ། དབང་བོ་ལེགས་གྱུར་ཤེས་ལྟོས་ལོག་པར་འདོད། །ཅེས་



224 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གསུངས་པའི་ཕྱིར། རྩ་བར་འདོད་ན། སྐབས་འདིར་ཡང་དག་ཀུན་རྫོབ་ཡོད་པར་
ཐལ་ལོ། །དེ་ཡང་དག་ཏུ་འཇོག་བྱེད་ཀྱི་འཕྲལ་གྱི་གནོད་མེད་ཀྱི་ཚད་མ་དྲུག་ཡོད་པའི་
ཕྱིར། དེར་ཐལ། གནོད་མེད་ཀྱི་ཚད་མ་དྲུག་འཇིག་རྟེན་པའི་ཤེས་པ་གང་གི་ངོར་
ཡང་དག་འཇོག་པའི་ཤེས་པ་དེ་ཡིན་པའི་ཕྱིར་ཏེ། འཇིག་རྟེན་ཉིད་ལས་བདེན་ཡིན།
ཞེས་པའི་ཚིག་ཟུར་གྱི་འཇིག་རྟེན་དེར་འཇོག་པའི་ཕྱིར། རྟགས་དངོས། གཞན་
ཡང་། གང་ཟག་གི་བདག་མེད་རགས་པ་རྟོགས་པའི་རྗེས་དཔག་དང་། བདག་
འཛིན་རགས་པ་འཁྲུལ་ཤེས་སུ་རྟོགས་པའི་རྗེས་དཔག་གཉིས་རེ་རེ་ནས་ཆོས་ཅན།
འཇིག་རྟེན་ཞེས་པའི་ཤེས་པ་སྔ་མ་དེ་ཡིན་པར་ཐལ། འཇིག་རྟེན་ཞེས་པ་ཕྱི་མའི་
འཇིག་རྟེན་པའི་ཤེས་པ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྣམ་བཤད་
ལས། གཙོ་བོ་ལ་སོགས་པ་ཡིན་ལ། དེ་དག་ཕྱིན་ཅི་ལོག་ཏུ་འཇིག་རྟེན་པའི་ཤེས་པ་
རང་ག་བས་མི་རྟོགས་ཀྱང་དེ་ཁོ་ན་ཉིད་ལ་མངོན་དུ་མ་ཕྱོགས་པའི་ཐ་སྙད་པའི་ཚད་
མས་ལོག་པར་རྟོགས་ན་འཇིག་རྟེན་པའི་ཤེས་པས་ལོག་པར་རྟོགས་པ་ཡིན་ནོ། །
ཞེས་གསུངས་པའི་ཕྱིར། འདོད་ན། འཇིག་རྟེན་པའི་ཤེས་པ་རང་ག་བ་ཡིན་པར་
ཐལ། འདོད་པའི་ཕྱིར། འདོད་མི་ནུས་ཏེ། དེ་ལྟར་རྟོགས་པའི་བློ་ཡིན་པའི་ཕྱིར།།
གཞན་ཡང་གཟུགས་ཡང་དག་པར་འཛིན་པ་དང་། གཟུགས་བརྙན་བརྫུན་པར་
འཛིན་པའི་ཤེས་པ་གཅིག་གི་ཡིན་པ་ཡོད་པར་ཐལ། དེ་གཉིས་ཡང་ལོག་ཏུ་ཤེས་པ་
གཅིག་གིས་འབྱེད་པའི་ཕྱིར། འདོད་ན། ལོག་ཤེས་དང་ཚད་མའི་གཞི་མཐུན་ཡོད་
པར་ཐལ་ལོ། །ཁ་ཅིག་ན་རེ། མེ་ལོང་ནང་གི་བྱད་བཞིན་གྱི་གཟུགས་བརྙན་འཇིག་
རྟེན་ཤེས་ངོ་ལ་ལྟོས་པའི་ལོག་པའི་ཀུན་རྫོབ་མིན་ཟེར་ན། དེ་ཡིན་པར་ཐལ། དེ་
འཇིག་རྟེན་ཤེས་ངོ་ལ་ལྟོས་པའི་ལོག་པ་གང་ཞིག ཀུན་རྫོབ་ཡིན་པའི་ཕྱིར། དང་བོ་



:
༄༅། །བདེན་གཉིས་སོ་སོའི་ངོ་བོ་བཤད་པ།
225
གྲུབ་སྟེ། རྩ་བར། ལྷག་མ་ནི། འཇིག་རྟེན་ཉིད་ལས་ལོག་པར་རྣམ་པར་བཞག །
ཅེས་གསུངས་པའི་ཕྱིར། གཉིས་པ་གྲུབ་སྟེ། དེ་ཀུན་རྫོབ་ཡིན་པར་མ་ཟད། ཀུན་
རྫོབ་བདེན་པ་ཡིན་པའི་ཕྱིར་ཏེ། མཐོང་བ་བརྫུན་པའི་རྙེད་དོན་ཡིན་པའི་ཕྱིར། ཁ་
ཅིག གཟུགས་སོགས་ཡུལ་ལྔ་དང་། ཡུལ་ཅན་ལྔ་ཡང་དག་ཀུན་རྫོབ་དང། ལོག་
པའི་ཀུན་རྫོབ་གང་དུ་ཡང་ཐལ་འགྱུར་བས་ཁས་མི་ལེན་པར་ཐལ། རྣམ་བཤད་ལས།
གལ་ཏེ་ཡང་དག་པའི་ཀུན་རྫོབ་མི་འདོད་པས་ཡང་ལོག་གཉིས་སུ་མི་བྱེད་ཅིང་། མ་
རིག་པས་བསླད་པའི་ཡུལ་དང་ཡུལ་ཅན་རྣམས་ལོག་པའི་ཀུན་རྫོབ་ཏུ་ཅིའི་ཕྱིར་མི་
འཇོག་ཅེ་ན། ཀུན་རྫོབ་ནི་ཐ་སྙད་པའི་ཚད་མས་འཇོག་དགོས་པའི་ཕྱིར། ལོག་པའི་
ཀུན་རྫོབ་འཇོག་ན་ཡང་དེ་ལ་ལྟོས་ནས་འཇོག་དགོས་ན། མ་རིག་པའི་བག་ཆགས་
ཀྱིས་བསླད་པ་ནི། འཁྲུལ་བར་ཐ་སྙད་པའི་ཚད་མས་མི་འགྲུབ་པའི་ཕྱིར་རོ། །ཞེས་
གསུངས་པའི་ཕྱིར་ན་མ་ཁྱབ་སྟེ། སྐབས་འདིའི་དངོས་བསྟན་གྱི་འཇིག་རྟེན་ཤེས་ངོ་
ལ་ལྟོས་ཏེ་ལོག་པའི་ཀུན་རྫོབ་མིན་ཞེས་པའི་དོན་ཡིན་ཏེ། མ་རིག་པས་བསླད་པའི་
ཡུལ་ཡུལ་ཅན་སྟོང་ཉིད་ལ་བློ་ཁ་མ་ཕྱོགས་པའི་ཚད་མས་ལོག་པར་མི་རྟོགས་པར་
བཤད་ཀྱི། དེ་དག་ཐ་སྙད་པའི་ཚད་མས་ཕྱིན་ཅི་ལོག་ཏུ་མི་རྟོགས་པ་མ་ཡིན་པའི་
ཕྱིར། བྱས་པ་ལ་ཁོ་ན་རེ། དེ་དག་ཐ་སྙད་པའི་ཚད་མའི་ངོ་ན་ཡང་ལོག་གཉིས་ཀ་
ཡིན་པར་ཐལ། དེ་དག་ཤེས་པ་ཐ་སྙད་པའི་ངོ་ན་ཡང་དག་གང་ཞིག དེ་དག་ཤེས་པ་
ཐ་སྙད་པའི་ངོ་ན་ལོག་པ་ཡིན་པའི་ཕྱིར་ན་མ་ཁྱབ་སྟེ། ཐ་སྙད་པའི་ཤེས་པ་དེ་གཉིས་
འགལ་བ་ཡིན་པའི་ཕྱིར། ལམ་རིམ་ལས། ཐ་སྙད་དུ་འཁྲུལ་བའི་ཐ་སྙད་དང་ཤེས་པ་
གང་ལ་ལྟོས་ནས་ཕྱིན་ཅི་མ་ལོག་པར་འཇོག་པའི་ཐ་སྙད་པའི་ཤེས་པ་གཉིས་གཅིག་
ཡིན་ན་འགལ་ཡང་། ཐ་སྙད་དེ་གཉིས་ནི་སོ་སོ་བ་ཡིན་པས་ཅི་ཞིག་འགལ། ཞེས་



226
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གསུངས་པའི་ཕྱིར། ཡང་ཁོ་ན་རེ། གཟུགས་སོགས་ཡུལ་ལྔ་ཆོས་ཅན། འཇིག་རྟེན་
ཤེས་ངོ་ལ་ལྟོས་ཏེ་ཡང་དག་ཡིན་པར་ཐལ། འཇིག་རྟེན་ཉིད་ལས་བདེན་ཡིན་ཞེས་
པས་དངོས་བསྟན་གྱི་འཇིག་རྟེན་ཤེས་ངོ་ལ་ལྟོས་ཏེ་ཡང་དག་ཡིན་པའི་ཕྱིར་ན་མ་ཁྱབ།
འདོད་ན། གཟུགས་ཀུན་རྫོབ་ཡིན་པ་དང་། གཟུགས་ལོག་པ་ཡིན་པ་གཉིས་ཀ་རེ་རེ་
ནས་ཆོས་ཅན། ཀུན་རྫོབ་བདེན་པ་མ་ཡིན་པར་ཐལ། འཇིག་རྟེན་པའི་ཤེས་པའི་
ངོར་མ་གྲུབ་པའི་ཕྱིར། འདོད་མི་ནུས་ཏེ། འཇིག་རྟེན་པའི་ཤེས་པའི་རྙེད་དོན་ཡིན་
པའི་ཕྱིར། གཞན་ཡང། སྐབས་འདིའི་འཇིག་རྟེན་ཤེས་ངོའི་ཡང་ལོག་འབྱེད་བྱེད་
ཀྱི་ཤེས་པ་འཇིག་རྟེན་པའི་ཤེས་པ་རང་ག་བ་ཁོ་ན་ལ་བྱེད་པ་དང་། འཇིག་རྟེན་པའི་
ཤེས་པ་གཅིག་གིས་ཡང་ལོག་གཉིས་འབྱེད་པ་མི་འཐད་པར་ཐལ། སྐབས་འདིའི་
འཇིག་རྟེན་པའི་ཤེས་པ་གང་གི་ངོར་གཟུགས་སོགས་ཡང་དག་ཏུ་འཇོག་པའི་ཤེས་པ་
ལ་འཇིག་རྟེན་རང་ག་བའི་ཤེས་པ་ཚད་མིན་གཅིག་དགོས་པ་གང་ཞིག འཇིག་རྟེན་
པའི་ཤེས་པ་གང་གི་ངོར་སྒྱུ་མ་སོགས་ལོག་པར་འཇོག་པའི་ཤེས་པ་ལ་ཚད་མས་ཁྱབ་
ལ། ཚད་མ་དེ་ལ་ལྷན་སྐྱེས་ཀྱི་བློ་རང་ག་བ་དང་། དེ་མ་ཡིན་པའི་ཐ་སྙད་པའི་རྗེས་
དཔག་ཚད་མ་གཉིས་ཡོད་པའི་ཕྱིར། དང་བོ་གྲུབ་སྟེ། བློ་དེའི་ངོར་ཡང་དག་པའམ་
བདེན་པ་ཡིན་ན། དེའི་འཛིན་སྟངས་ཀྱི་ངོར་བདེན་པ་ཡིན་དགོས། སྣང་ངོར་
བདེན་པས་བློ་དེའི་ངོར་བདེན་པར་འཇོག་མི་ཐུབ་པའི་ཕྱིར། གཉིས་པ་གྲུབ་སྟེ།
ལམ་རིམ་ལས། དེ་ཡང་འཇིག་རྟེན་པའམ་ཐ་སྙད་པའི་ཚད་མ་ཉིད་ལ་ལྟོས་ནས་ཡང་
དག་དང་ལོག་པའི་ཀུན་རྫོབ་ཏུ་འཇོག་གི་ཞེས་གསུངས་པའི་ཕྱིར། ཁྱབ་སྟེ། ལུང་
དེས་ཡང་ལོག་གཉིས་རིམ་བཞིན་འཇིག་རྟེན་རང་ག་བའི་ཤེས་པ་དང་། ཐ་སྙད་པའི་
ཚད་མས་འཇོག་པར་བཤད་ལ། འམ་སྒྲས་ལོག་པར་འཇོག་པའི་འཇིག་རྟེན་རང་ག་



227
12197@g: ༄༅། །བདེན་གཉིས་སོ་སོའི་ངོ་བོ་བཤད་པ།
བའི་ཤེས་པ་ཡང་ཚད་མར་བཤད་པའི་ཕྱིར། དེས་ན་སྟོང་ཐུན་ལས། འཇིག་རྟེན་
པའི་བློ་ལྷན་སྐྱེས་རང་ག་བས་ཡང་ལོག་གཉིས་ཀྱི་དབྱེ་བ་འབྱེད་པའི་དོན་ཡིན་གྱི།
འཇིག་རྟེན་པའི་ཐ་སྙད་པའི་ཚད་མས་ཡང་ལོག་དབྱེ་བ་འབྱེད་པ་གཏན་ནས་མ་ཡིན་
ཏེ། ཞེས་གསུངས་པ་ཡང་གཙོ་ཆེ་བ་ལ་དགོངས་པའི་ཕྱིར། གཞན་ཡང་། འཇིག་
རྟེན་པའི་ཤེས་པ་གང་གི་ངོ་ན་ཡང་དག་དང་། སྣང་ཚུལ་དང་གནས་ཚུལ་མཐུན་པ་
དང་། གཟུགས་འཛིན་དབང་མངོན་སོགས་མ་འཁྲུལ་བ་ཡིན་པར་འཇོག་པའི་ཤེས་
པ་ལ་ཚད་མིན་ཞིག་དགོས་ཀྱང་འཇིག་རྟེན་པའི་ཤེས་པ་གང་གི་ངོར་གཞི་དེ་བདེན་
ཞེས་པའི་ཐ་སྙད་དང་། མ་འཁྲུལ་ཞེས་པའི་ཐ་སྙད་འཇོག་པའི་ཤེས་པ་ལ་ཚད་མིན་
ཞིག་མི་དགོས་པར་ཐལ། ཐ་སྙད་པའི་ཚད་མ་རང་ག་བའི་ངོར་དཔེར་ན་དབང་ཕྱུག་
གི་ལྷ་སྐུ་ལ་དབང་ཕྱུག་གི་སྐུར་འཛིན་པ་མ་འཁྲུལ་བ་དང་བདེན་ལ། ཁྱབ་འཇུག་གི་
སྐུར་འཛིན་པ་འཁྲུལ་བ་དང་མི་བདེན་པར་འཇོག་པར་སློབ་དཔོན་སངས་རྒྱས་
བསྐྱངས་ཀྱིས་གསུངས་པའི་ཕྱིར། གཞན་ཡང་། སྐབས་འདིའི་འཇིག་རྟེན་ཤེས་ངོ་ལ་
ལྟོས་ཏེ་ཡང་དག་དང་ལོག་པར་འཇོག་པའི་དོན་སྣང་ཚུལ་དང་གནས་ཚུལ་མཐུན་པ་
དང་། བདེན་གྲུབ་ཀྱི་ཆ་ནས་བཤད་མི་དགོས་པར་ ཐལ། སྤྱིར་གཟུགས་དང་
གཟུགས་བརྙན་ལྟ་བུ་ཡུལ་བརྫུན་པ་དང། དེ་གཉིས་སྣང་བའི་དབང་ཤེས་གཉིས་
ཡུལ་ཅན་འཁྲུལ་བར་འདྲ་ཡང་། འཇིག་རྟེན་པའི་ཤེས་ངོ་ན་སྣང་བ་ལྟར་གྲུབ་པ་མི་སྲིད་
ཀྱང་སྣང་བ་དང་རྗེས་སུ་མཐུན་པའི་དོན་ཡོད་མེད་ཀྱི་སྒོ་ནས་རིམ་པ་བཞིན་གཟུགས་དང་
གཟུགས་བརྙན་གཉིས་དང་། དེ་འཛིན་པའི་དབང་ཤེས་གཉིས་ལ་ཡུལ་ཡང་ལོག་དང་།
ཡུལ་ཅན་ཡང་ལོག་ཏུ་འཇོག་དགོས་པའི་ཕྱིར་ཏེ། ལམ་རིམ་ལས་སོ། །ཁ་ཅིག འཕྲལ་
གྱི་འཁྲུལ་རྒྱུས་མ་བསླད་པའི་ཤེས་པ་ཡིན་ན། འཇིག་རྟེན་ཤེས་ངོའི་ཡང་དག་ཡིན་



228
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པས་ཁྱབ་ཟེར་ན། དེས་མ་བསླད་པའི་གཙང་བདེ་རྟག་བདག་སོ་སོར་འཛིན་པའི་
ཤེས་པ་བཞི་བོ་རེ་རེ་ནས་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་མི་
ནུས་ཏེ། དེ་བཞི་སྐབས་འདིའི་འཇིག་རྟེན་ཤེས་ངོའི་ལོག་པ་ཡིན་པའི་ཕྱིར། ཁ་ཅིག
ཀུན་རྫོབ་གང་ཞིག་རིག་ཤེས་ལ་མ་ལྟོས་པར་ཐ་སྙད་པའི་ཚད་མས་ཁྱོད་འཁྲུལ་བར་
རྟོགས་ནུས་པའི་ཤེས་པ་དེ་འཇིག་རྟེན་ཤེས་ངོའི་ཡུལ་ཅན་ལོག་པའི་མཚན་ཉིད་ཟེར་
ན། བུམ་འཛིན་རྟོག་པ་དང་སྒྲ་མི་རྟག་རྟོགས་ཀྱི་རྗེས་དཔག་རེ་རེ་ནས་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། ཁྱོད་རིག་ཤེས་ལ་མ་ལྟོས་
པར་རང་རང་གི་སྣང་ཡུལ་ལ་འཁྲུལ་བར་རྟོགས་པའི་མདོ་སྡེ་བའི་རྒྱུད་ཀྱི་ཚད་མ་ཡོད་
པའི་ཕྱིར། རྩ་བར་འདོད་ན། དེ་གཉིས་ཆོས་ཅན། རིག་ཤེས་ལ་མ་ལྟོས་པར་ཐ་
སྙད་པའི་ཚད་མས་ཁྱོད་ལོག་ཤེས་སུ་རྟོགས་ནུས་པར་ཐལ། ཁྱོད་སྐབས་འདིའི་འཇིག་
རྟེན་ཤེས་ངོའི་ཡུལ་ཅན་ལོག་པ་ཡིན་པའི་ཕྱིར། འདོད་མི་ནུས་ཏེ། ཁྱོད་རྟོག་པ་དོན་
མཐུན་ཡིན་པའི་ཕྱིར། གཞན་ཡང་། བུམ་པ་དང་སྒྲ་མི་རྟག་པ་གཉིས་རེ་རེ་ནས་
སྐབས་འདིའི་འཇིག་རྟེན་ཤེས་ངོའི་ཡུལ་ལོག་པར་ཐལ་ལོ། །སྒྲ་དོན་ལ་ཁ་ཅིག་ན་རེ།།
འདིའི་ཀུན་ནི་ཐམས་ཅད་དང་སྣ་ཚོགས་ལ་བྱེད། རྫོབ་ནི་བརྫུན་པ་དང་། བདེན་པ་
ནི་གཏི་མུག་དེའི་ངོ་བོར་བདེན་པ་ལ་བྱེད་ཟེར་བ་དང་། ཁ་ཅིག མཉམ་པར་བརྫུན་
པས་ན་ཀུན་རྫོབ་ཅེས་བྱ་ཟེར་བ་གཉིས་ཀ་མི་འཐད་པར་ཐལ། དེ་གང་གི་ངོར་བདེན་
པའི་སྒྲ་བཤད་ཙམ་ཡིན་པས་དེ་ལྟ་ན་ཀུན་དང་རྫོབ་ཀྱི་སྒྲ་དོན་མི་ཚང་བའི་ཕྱིར་ཏེ།
འདིའི་ཀུན་གྱི་སྐད་དོད་སམ་ནི་ཡང་དག་པ་དང་བདེན་པའམ། ཡང་ན་ཡི་གེ་བསྣན་
པས་ཀུན་ནས་ཞེས་པ་ལ་འཇུག རྫོབ་ཀྱི་སྐད་དོད་བྲྀཏ་སྒྲིབ་པ་དང་གཡོགས་པ་
སོགས་ལ་འཇུག་པའི་ཕྱིར། ཁོ་ན་རེ། བུམ་པ་ལྟ་བུའི་ཀུན་རྫོབ་ལ་ཡང་དེ་ལྟར་འཆད་



༄༅། །བདེན་གཉིས་སོ་སོའི་ངོ་བོ་བཤད་པ།
22
རིགས་པར་ཐལ། འདོད་པའི་ཕྱིར་ན་མ་ཁྱབ་སྟེ། དེའི་ཚེ་ཀུན་རྫོབ་ཅེས་པ་ཕན་ཚུན་
ལྟོས་པ་དང་། བརྡའི་དོན་ལ་བྱས་ནས་བཤད་དགོས་པའི་ཕྱིར། །
རང་ལུགས་ལ། ཤེས་བྱ་བདེན་གཉིས་ཀྱི་དབྱེ་གཞི་ཡིན་ཏེ། མདོ་ལས། ཤེས་
པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་གཉིས་པོ་འདིར་ཟད་དོ། །ཞེས་
གསུངས་པའི་ཕྱིར། ཤེས་བྱ་ལ་དེ་གཉིས་སུ་གྲངས་ངེས་ཏེ། དེ་ལ་དེ་གཉིས་སུ་དབྱེར་
ཡོད། དེ་ལས་མང་མི་དགོས། ཉུང་ན་མི་འདུ་བའི་ཕྱིར། དེ་ཕུང་སུམ་སེལ་བའི་
གྲངས་ངེས་ཡིན་ཏེ། བློ་གང་གི་ངོར་གཅིག་ཤོས་ཡིན་པར་ཡོངས་གཅོད་ལ་གྲུབ་ན།
ཅིག་ཤོས་ཡིན་པར་རྣམ་བཅད་ལ་ཁེགས་དགོས་པའི་ཕྱིར། རྣམ་བཤད་ལས། གཞི་
གང་ཞིག་བརྫུན་པ་སླུ་བའི་ཆོས་ཅན་དུ་ཡོངས་སུ་བཅད་ན། མི་སླུ་བའི་དེ་ཁོ་ན་ཉིད་
ཡིན་པ་རྣམ་པར་བཅད་དགོས་པས་སླུ་མི་སླུ་ནི་ཕན་ཚུན་སྤངས་ཏེ་གནས་པའི་དངོས་
འགལ་ལོ། །དེ་ཡིན་ན་ནི་ཤེས་བྱ་ཐམས་ཅད་ལ་ཁྱབ་པར་བྱེད་པས་གཉིས་ཡིན་དང་
གཉིས་མིན་གྱི་ཕུང་སུམ་སེལ་བ་ཡིན་ཏེ་ཞེས་གསུངས་པའི་ཕྱིར། ཀུན་རྫོབ་བདེན་པ་
ཚད་མས་ངེས་པ་ལ་དོན་དམ་བདེན་པ་ཚད་མས་ངེས་པ་སྔོན་དུ་འགྲོ་དགོས་ཏེ། ཀུན་
རྫོབ་བདེན་པ་ཚད་མས་ངེས་ནས་དོན་དམ་བདེན་པ་ཚད་མས་མ་ངེས་པ་མི་སྲིད་པའི་
ཕྱིར། རྣམ་བཤད་ལས། གཞི་དེ་ཀུན་རྫོབ་ཀྱི་བདེན་པ་ཡིན་པར་ཚད་མས་རྙེད་པ་ལ་
ནི་སྔོན་དུ་དབུ་མའི་ལྟ་བ་རྙེད་པ་ཞིག་ངེས་པར་དགོས་ཏེ། གཞི་དེ་ཀུན་རྫོབ་བདེན་
པར་གྲུབ་ན་བརྫུན་པར་གྲུབ་དགོས་ཤིང་། བརྫུན་པར་དངོས་སུ་འགྲུབ་པ་ལ་གཞི་དེ་
ལ་སྔོན་དུ་བདེན་གྲུབ་ཚད་མས་ཁེགས་དགོས་པའི་ཕྱིར་རོ། །ཞེས་གསུངས་པའི་ཕྱིར།
བདེན་གཉིས་ངོ་བོ་གཅིག་ལ་ལྡོག་པ་ཐ་དད་པ་བྱས་མི་རྟག་གཉིས་ལྟ་བུ་ཡིན་ཏེ། བྱང་
ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར། །དེ་ཉིད་དམིགས་པ་མ་ཡིན་



230 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཏེ། །ཀུན་རྫོབ་སྟོང་བ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་ཡིན། །མེད་ན་མི་
འབྱུང་ངེས་ཕྱིར་རོ། །བྱས་དང་མི་རྟག་པ་བཞིན་ནོ། །ཞེས་གསུངས་པའི་ཕྱིར། ཐ་
སྙད་དཔྱོད་པའི་ཚད་མ་རང་ཉིད་ལ་ཐ་སྙད་དཔྱོད་པའི་ཚད་མར་སོང་བའི་རྙེད་དོན་དེ་
ཀུན་རྫོབ་བདེན་པའི་མཚན་ཉིད། ་ ཐ་སྙད་བདེན་པ། ཀུན་རྫོབ་བདེན་པ། འཇིག་
རྟེན་ཀུན་རྫོབ་བདེན་པ། གླུ་བའི་ཆོས། ཀུན་རྫོབ་པ། སྣང་ཚུལ་དང་གནས་ཚུལ་མི་
མཐུན་པའི་ཆོས་རྣམས་དོན་གཅིག མཐར་ཐུག་དཔྱོད་པའི་ཚད་མ་རང་ཉིད་ལ་
མཐར་ཐུག་དཔྱོད་པའི་ཚད་མར་སོང་བའི་རྙེད་དོན་དེ། དོན་དམ་བདེན་པའི་མཚན་
ཉིད། དོན་དམ་བདེན་པ། སྟོང་ཉིད། གནས་ལུགས་མཐར་ཐུག མི་སླུ་བའི་ཆོས།
སྣང་ཚུལ་དང་གནས་ཚུལ་མཐུན་པའི་ཆོས་རྣམས་དོན་གཅིག ཀུན་རྫོབ་བདེན་པ་ལ་
སྒྲས་བརྗོད་རིགས་ཀྱིས་དབྱེ་ན། འཇིག་རྟེན་ཤེས་ངོ་ལ་ལྟོས་ཏེ་ཡང་ལོག་གཉིས་དང་།
དོན་དམ་བདེན་པ་ལ་རྒྱས་པར་དབྱེ་ན་སྟོང་ཉིད་བཅུ་དྲུག འབྲིང་དུ་དབྱེ་ན་བཞི།
ཤིན་ཏུ་བསྡུ་ན་གང་ཟག་དང་ཆོས་ཀྱི་བདག་གིས་སྟོང་བ་གཉིས་ཡོད། དོན་དམ་
བདེན་པ་ལ་སྒྲས་བརྗོད་རིགས་ཀྱིས་དབྱེ་ན། ཡུལ་ཅན་དོན་དམ་དང་ཡུལ་དོན་དམ་
གཉིས། དང་བོ་ལ། ཡུལ་ཅན་གྱི་དོན་དམ་དངོས་དང་། ཡུལ་ཅན་གྱི་མཐུན་པའི་
དོན་དམ་གཉིས་ཡོད། དང་བོ་དང་ཡུལ་ཅན་གྱི་རྣམ་གྲངས་མ་ཡིན་པའི་དོན་དམ་
དོན་གཅིག སྟོང་ཉིད་མངོན་སུམ་དུ་རྟོགས་པའི་མངོན་སུམ་གྱི་ཚད་མ་དེ་དང་བོ་
གཉིས་ཀྱི་མཚན་གཞི་དང་། སྟོང་ཉིད་དོན་སྤྱིའི་ཚུལ་གྱིས་རྟོགས་པའི་རྗེས་དཔག་
ཚད་མ་དེ། ཕྱི་མ་གཉིས་ཀྱི་མཚན་གཞི། ཡུལ་གྱི་དོན་དམ་དེ་ལ་ཡང་ཡུལ་གྱི་དོན་
དམ་དང་། ཡུལ་གྱི་མཐུན་པའི་དོན་དམ་གཉིས་ཡོད། དང་བོ་དང་ཡུལ་གྱི་རྣམ་
གྲངས་མ་ཡིན་པའི་དོན་དམ་དོན་གཅིག གཉིས་པ་དང་ཡུལ་གྱི་རྣམ་གྲངས་པའི་དོན་



༄༅། །བདེན་གཉིས་སོ་སོའི་ངོ་བོ་བཤད་པ།
།
231
དམ་དོན་གཅིག བདེན་མེད་དེ་དང་བོ་གཉིས་ཀྱི་མཚན་གཞི། བདེན་མེད་དང་མྱུ་
གུའི་ཚོགས་དོན་ཕྱི་མ་གཉིས་ཀྱི་མཚན་གཞིར་འཇོག་གོ །བུམ་པ་ཆོས་ཅན། ཁྱོད་ལ་
ཀུན་རྫོབ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། བློ་ཀུན་རྫོབ་པ་བདེན་འཛིན་
ལྷན་སྐྱེས་ཀྱི་ངོར་བདེན་པས་ན་དེ་ལྟར་བརྗོད་པའི་ཕྱིར། ཡང་ཀུན་རྫོབ་ཀྱི་སྒྲ་དོན་
དང་། བདེན་པའི་སྒྲ་དོན་སོ་སོར་བཞག་ཏུ་ཡོད་དེ། ཀུན་རྫོབ་ཀྱི་སྒྲ་དོན་ལ་བདེན་
འཛིན་ལ་ཀུན་རྫོབ་ཏུ་བྱས་པ་དང་། བརྫུན་པ་ལ་ཀུན་རྫོབ་ཏུ་བྱས་པ་དང་། འཇིག་
རྟེན་པའི་ཐ་སྙད་ལ་ཀུན་རྫོབ་ཏུ་བྱས་པའི་སྒྲ་དོན་གསུམ་ཡོད་པའི་ཕྱིར། དང་བོ་གྲུབ་
སྟེ། གནས་ལུགས་ལ་ཀུན་ནས་སྒྲིབ་པ་དང་འགེབས་པ་ལྟར་བྱེད་པས་ན་བདེན་
འཛིན་ལ་ཀུན་རྫོབ་ཅེས་བཤད་པའི་ཕྱིར། གཉིས་པ་གྲུབ་སྟེ། ཀ་བུམ་ལྟ་བུ་ལ་ཀུན་
རྫོབ་ཏུ་བཤད་པ་རང་འདོགས་བྱེད་ཀྱི་སྒྲ་རྟོག་དང་ཕན་ཚུན་བརྟེན་པ་ཡིན་པས་ན།
སམདྲྀཏ་ཞེས་བཤད་པའི་ཕྱིར་ཏེ། ཕན་ཚུན་བརྟེན་པ་ཙམ་དུ་གནས་པས་ན། དེ་
ཙམ་གྱིས་བདེན་ཞེས་ཐ་སྙད་བྱས་པའི་ཕྱིར། གསུམ་པ་གྲུབ་སྟེ། སམབྲྀཏ་ཞེས་པ་
བརྡ་ལ་འཇུག བརྡའི་དོན་ཐ་སྙད་ལ་བྱས་ནས་སྤྱིར་ཐ་སྙད་ཅེས་པ་ཡུལ་ཅན་ཤེས་པ་
དང་། རྗོད་པ་སྒྲ་གཉིས་ལ་གྲགས་ཀྱང་འདིར་དེ་གཉིས་སུ་མ་ཟད་ཤེས་པ་ཐ་སྙད་པའི་
ཡུལ་ཤེས་བྱ་ཐ་སྙད་པ་དང་། རྗོད་བྱེད་ཐ་སྙད་པའི་ཡུལ་བརྗོད་བྱ་ཐ་སྙད་པ་རྣམས་
ཀྱང་འཇོག་པའི་ཕྱིར། ཀུན་རྫོབ་བདེན་པ་ཞེས་པའི་ཀུན་རྫོབ་དང་། ཐ་སྙད་བདེན་
པ་ཞེས་པའི་ཐ་སྙད་དོན་མི་གཅིག་སྟེ། དང་བོ་ལ་མ་རིག་པས་ཁྱབ། གཉིས་པ་ལ་
ཀུན་རྫོབ་བདེན་པ་ཐམས་ཅད་ཡོད་པའི་ཕྱིར། བུམ་པའི་ཆོས་ཉིད་ཆོས་ཅན། ཁྱོད་
ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། དོན་དང་དམ་པ་དང་
བདེན་པ་གསུམ་གའི་གཞི་མཐུན་ཡིན་པས་ན་དེ་ལྟར་བརྗོད་པའི་ཕྱིར་ཏེ། མཐར་



232
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཐུག་དཔྱོད་བྱེད་ཀྱི་རིག་ཤེས་ཀྱི་རྙེད་དོན་ཡིན་པས་ན་དོན་དང་། གནས་ལུགས་
མཐར་ཐུག་ཡིན་པས་ན་དམ་པ་དང་། སྣང་ཚུལ་དང་གནས་ཚུལ་མཐུན་པས་ན་
བདེན་པ་ཞེས་བརྗོད་པའི་ཕྱིར། ཀུན་རྫོབ་བདེན་པ་ལ་སྒྲས་བརྗོད་རིགས་ཀྱི་སྒོ་ནས་
དབྱེ་ན། འཇིག་རྟེན་ཤེས་ངོ་ལ་ལྟོས་ཏེ་ཡང་དག་དང་། དེ་ལ་ལྟོས་ཏེ་ལོག་པ་གཉིས་
ཡོད། འཇིག་རྟེན་པའི་ཤེས་པ་རང་ག་བ་ལ་སྣང་བ་གང་ཞིག ཡུལ་ཡིན་ན་རང་སྣང་
བ་ལྟར་མ་གྲུབ་པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་རྟོགས་
མི་ནུས་པ་དང་། ཡུལ་ཅན་ཡིན་ན་རང་ཉིད་ལོག་ཤེས་སུ་དེ་འདྲའི་ཐ་སྙད་པའི་ཚད་
མས་རྟོགས་མི་ནུས་པ་དེ། འཇིག་རྟེན་ཤེས་ངོ་ལ་ལྟོས་ཏེ་ཡང་དག་གི་མཚན་ཉིད།
དེ་ལ་དབྱེ་ན། འཇིག་རྟེན་ཤེས་ངོ་ལ་ལྟོས་ཏེ་ཡུལ་ཡང་དག་དང་། དེ་ལ་ལྟོས་ཏེ་ཡུལ་
ཅན་ཡང་དག་གཉིས་ཡོད། འཇིག་རྟེན་པའི་ཤེས་པ་རང་ག་བ་ལ་སྣང་བ་གང་ཞིག་
ཡུལ་ཅན་མ་ཡིན་ཞིང་རང་སྣང་བ་ལྟར་མ་གྲུབ་པར་དེ་ཁོ་ན་ཉིད་ལ་བློ་ཁ་མ་ཕྱོགས་
པའི་ཐ་སྙད་པའི་ཚད་མས་རྟོགས་མི་ནུས་པ་དེ། སྔ་མའི་མཚན་ཉིད། འཇིག་རྟེན་
པའི་ཤེས་པ་རང་ག་བ་ལ་སྣང་བ་གང་ཞིག ཡུལ་ཅན་ཡང་ཡིན་རང་ཉིད་ལོག་ཤེས་སུ་
དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་རྟོགས་མི་ནུས་པ་དེ། ཕྱི་
མའི་མཚན་ཉིད། གཟུགས་དང་བོ་དང་། གཟུགས་འཛིན་མིག་ཤེས་གཉིས་པའི་
མཚན་གཞིར་འཇོག གཟུགས་བདེན་གྲུབ་དང་། གཟུགས་བདེན་འཛིན་གཉིས་
འཇིག་རྟེན་ཤེས་ངོའི་ཡང་དག་ཡིན་ཡང་། གཟུགས་བདེན་མེད་འཇིག་རྟེན་ཤེས་
ངོའི་ཡང་དག་མིན་ཏེ། དེ་འཇིག་རྟེན་པའི་ཤེས་པ་རང་ག་བ་ལ་མི་སྣང་བའི་ཕྱིར།
སྟོང་ཉིད་ཀྱི་རྣམ་པ་ཤར་ནས་དེ་བདེན་པར་འཛིན་པ་མེད་ཀྱང་། སྟོང་ཉིད་བདེན་
པར་འཛིན་པ་ཡོད་དེ། སྒྲ་སྤྱིའི་སྒོ་ནས་བདེན་པར་འཛིན་པ་སོ་སྐྱེ་ཕལ་བ་ལ་ཡང་སྲིད་



233
༄༅། །བདེན་གཉིས་སོ་སོའི་ངོ་བོ་བཤད་པ།
པའི་ཕྱིར། འཇིག་རྟེན་པའི་ཤེས་པ་རང་ག་བའམ་ཐ་སྙད་པའི་ཚད་མ་ལ་སྣང་བ་གང་
ཞིག ཡུལ་ཡིན་ན་སྣང་བ་ལྟར་མ་གྲུབ་པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་
སྙད་པའི་ཚད་མས་རྟོགས་ནུས་པ་དང་། ཡུལ་ཅན་ཡིན་ན་རང་ཉིད་ལོག་ཤེས་སུ་དེ་
ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་རྟོགས་ནུས་པ་གང་རུང་དེ།
འཇིག་རྟེན་ཤེས་ངོ་ལ་ལྟོས་ཏེ་ལོག་པའི་ཀུན་རྫོབ་ཀྱི་མཚན་ཉིད། མཚན་ཉིད་སྔ་ཕྱི་
འདི་དག་གོ་ཐོབ་ཀྱི་དབང་དུ་བྱས་པ་ཡིན་ལ། དབྱེ་ན། འཇིག་རྟེན་ཤེས་ངོ་ལ་ལྟོས་
ཏེ་ཡུལ་ལོག་པ་དང་། དེ་ལ་ལྟོས་ཏེ་ཡུལ་ཅན་ལོག་པ་གཉིས་ཡོད། འཇིག་རྟེན་པའི་
ཤེས་པ་རང་ག་བ་ལ་སྣང་བ་གངཞིག ཡུལ་ཅན་མ་ཡིན་ཞིང་རང་སྣང་བ་ལྟར་མ་གྲུབ་
པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་མས་རྟོགས་ནུས་པ་དེ། སྔ་
མའི་མཚན་ཉིད། འཇིག་རྟེན་པའི་ཤེས་པ་རང་ག་ལ་སྣང་བ་གང་ཞིག ཡུལ་ཅན་
ཡང་ཡིན་རང་ཉིད་ལོག་ཤེས་སུ་དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་
མས་རྟོགས་ནུས་པ་དེ། ཕྱི་མའི་མཚན་ཉིད། སྒྱུ་མའི་དཔེ་བདུན་དང་བོ་དང་། དེ་
འཛིན་པའི་ཤེས་པ་རྣམས་གཉིས་པའི་མཚན་གཞི། སྐབས་འདིའི་གནོད་པ་ཡོད་མེད་
ནི། བདེན་འཛིན་ལྷན་སྐྱེས་ཀྱིས་གནོད་པ་ཡོད་མེད་ལ་མི་བྱེད་ཀྱི་འཕྲལ་གྱི་འཁྲུལ་
རྒྱུའི་རྐྱེན་གྱིས་གནོད་པ་ཡོད་མེད་ལ་བྱེད་ལ། འཁྲུལ་རྒྱུ་དེ་ལ་ཡང་དབང་བོ་གཟུགས་
ཅན་དང༌། ཡིད་ལ་གནོད་པའི་འཁྲུལ་རྒྱུ་གཉིས་ཡོད། དེའི་དང་བོ་ལ། འཁྲུལ་རྒྱུ་ཕྱི་
དང་ནང་ན་ཡོད་པ་གཉིས། དང་བོ་ནི། ཏིལ་མར། ཆུ། མེ་ལོང་། སྨིག་རྒྱུ། བྲག་
ཕུག སྔགས་རྫས། རང་སྡོད་པའི་གྲུ་རྣམས་འཇོག་སྟེ། ནང་གི་རྐྱེན་མེད་ཀྱང་དེ་
དག་གིས་དབང་བོ་འཁྲུལ་བར་བྱེད་པའི་ཕྱིར། རབ་རིབ་དང་
། མིག་སེར་དང་།
ཐང་ཁྲོམ་ཟོས་པ། རིམས་དང་གདོན་གྱིས་གཙེས་པ་རྣམས་ནང་ན་ཡོད་པའི་འཁྲུལ་



234
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྒྱུ་ཡིན་ཏེ། ཕྱིའི་འཁྲུལ་རྐྱེན་མེད་ཀྱང་དེ་དག་གིས་དབང་བོ་འཁྲུལ་བར་བྱེད་པའི་
ཕྱིར། ཡིད་དབང་ལ་གནོད་པའི་འཁྲུལ་རྒྱུ་ནི། སྔགས་རྫས་དང་གྲུབ་མཐའ་ངན་
པས་བསླད་པ་དང་། གཏན་ཚིགས་ལྟར་སྣང་། རྨི་ལམ་དང་། ཆང་འཐུང་བ་སོགས་
ཡིན་ཏེ། དབང་བོའི་འཁྲུལ་རྒྱུ་མེད་ཀྱང་དེ་དག་གིས་ཡིད་འཁྲུལ་བར་བྱེད་པའི་ཕྱིར།
ཆོས་དང་གང་ཟག་གི་བདག་འཛིན་ཕྲ་མོ་གཉིས་ཡིད་དབང་འཁྲུལ་བའི་རྒྱུ་ཡིན་ཡང་
སྐབས་འདིའི་འཇིག་རྟེན་ཤེས་ངོའི་འཁྲུལ་རྒྱུ་མ་ཡིན་པའི་ཕྱིར་ཏེ། བདག་འཛིན་
གཉིས་ཀྱིས་ལག་རྗེས་བཞག་པའི་འཁྲུལ་བའི་ཆ་དེ། སྟོང་ཉིད་ལ་བློ་ཁ་མ་ཕྱོགས་པའི་
ཐ་སྙད་པའི་ཚད་མས་རྟོགས་མི་ནུས་པའི་ཕྱིར། སྐབས་འདིའི་འཇིག་རྟེན་ཤེས་ངོ་ལ་
ལྟོས་པའི་ཡང་ལོག་འཇོག་ཚུལ་དེ་ལྟར་ཡིན་ཡང་། སྤྱིར་ཡང་དག་ཀུན་རྫོབ་མེད་དེ།
ཀུན་རྫོབ་བདེན་པ་ཡིན་ན་ལོག་པའི་ཀུན་རྫོབ་ཡིན་པས་ཁྱབ་པའི་ཕྱིར། ::
རྩོད་སྤོང་ལ། ཁོ་ན་རེ། རྣམ་མཁྱེན་ཆོས་ཅན། ལོག་ཤེས་ཡིན་པར་ཐལ།
ལོག་པའི་ཀུན་རྫོབ་ཡིན་པའི་ཕྱིར་ན་མ་ཁྱབ། ཁོ་ན་རེ། དེ་ཆོས་ཅན། ཡུལ་ཅན་
ལོག་པ་ཡིན་པར་ཐལ། ཡུལ་ལོག་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། སྣང་
བ་ལྟར་མ་གྲུབ་པའི་ཆོས་ཡིན་པའི་ཕྱིར། འདོད་མི་ནུས་ཏེ། ཡུལ་ཅན་མ་ལོག་པ་
ཡིན་པའི་ཕྱིར་ཏེ། མ་འཁྲུལ་བའི་ཤེས་པ་ཡིན་པའི་ཕྱིར། ཁོ་ན་རེ། བུམ་པ་རྣམ་
མཁྱེན་ལ་སྣང་བ་ཆོས་ཅན། སྣང་བ་ལྟར་མ་གྲུབ་པར་ཐལ། བརྫུན་པ་ཡིན་པའི་ཕྱིར།
འདོད་ན། རྣམ་མཁྱེན་འཁྲུལ་ཤེས་ཡིན་པར་ཐལ། བུམ་པ་རྣམ་མཁྱེན་ལ་སྣང་བ་
སྣང་བ་ལྟར་མ་གྲུབ་པའི་ཕྱིར་ན་མ་ཁྱབ། ཁོ་ན་རེ། རྣམ་མཁྱེན་ཆོས་ཅན། སྣང་
ཚུལ་དང་གནས་ཚུལ་མཐུན་པར་ཐལ། རང་མངོན་སུམ་དུ་རྟོགས་པའི་མངོན་སུམ་
ལ་སྣང་བ་ལྟར་གྲུབ་པའི་ཕྱིར་ན་མ་ཁྱབ་སྟེ། རྣམ་མཁྱེན་མངོན་སུམ་དུ་རྟོགས་པ་ལ་



༄༅། །བདེན་གཉིས་སོ་སོའི་ངོ་བོ་བཤད་པ།
235
འཚང་རྒྱ་དགོས་པའི་ཕྱིར། ཁོ་ན་རེ། བདེན་འཛིན་རྣམས་འཇིག་རྟེན་ཤེས་ངོར་
ཡང་དག་འཇོག་པའི་ཤེས་པ་བདེན་འཛིན་ཡིན་པར་ཐལ། དེ་ལ་བདེན་འཛིན་གཅིག་
འཇོག་པའི་ཕྱིར་ན་མ་ཁྱབ་སྟེ། དེ་ལ་བདེན་འཛིན་ཙམ་གྱིས་མི་ཆོག་པར་སྣང་བ་ལྟར་
དུ་གྲུབ་པར་འཛིན་པའི་བདེན་འཛིན་གཅིག་དགོས་པའི་ཕྱིར། ཁོ་ན་རེ། ཀུན་རྫོབ་
དང་ཀུན་རྫོབ་བདེན་པ་གཉིས་འགལ་བར་ཐལ། མདོ་ལས། ཀུན་རྫོབ་བདེན་པ་
དང་ཀུན་རྫོབ་ཙམ་ཞེས་གསུངས་པའི་ཕྱིར་ན་མ་ཁྱབ་སྟེ། བདེན་གཉིས་ཀྱི་ཡ་གཅིག་
བསྟན་པའི་ཆེད་དུ་ཀུན་རྫོབ་བདེན་པ་དང་། ཆོས་ཐམས་ཅད་བདེན་པར་མ་གྲུབ་
པར་ཀུན་རྫོབ་ཙམ་དུ་ཡོད་པར་བསྟན་པའི་ཆེད་དུ་ཀུན་རྫོབ་ཙམ་ཞེས་བཤད་པའི་
ཕྱིར། ཡང་ཁོ་ན་རེ། གཟུགས་ཆོས་ཅན། ཀུན་རྫོབ་ཏུ་བདེན་པ་ཡིན་པར་ཐལ།
ཀུན་རྫོབ་བདེན་པ་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཐ་སྙད་དུ་བདེན་པ་
མ་ཡིན་པའི་ཕྱིར། དེར་ཐལ། ཐ་སྙད་དུ་བརྫུན་པ་ཡིན་པའི་ཕྱིར་ཏེ། ཐ་སྙད་དུ་ཀུན་
རྫོབ་ཡིན་པའི་ཕྱིར། ཁོ་ན་རེ། གཞི་གྲུབ་ན་མ་འཁྲུལ་བའི་ཤེས་པའི་རྙེད་དོན་ཡིན་
དགོས་པར་ཐལ། གཞི་གྲུབ་ན། མ་འཁྲུལ་བའི་རྣམ་མཁྱེན་གྱི་རྙེད་དོན་ཡིན་དགོས་
པའི་ཕྱིར་ན་མ་ཁྱབ། ཁོ་ན་རེ། རྟ་རྟར་སྣང་བ་དང་། སྒྱུ་མའི་རྟ་རྟར་སྣང་བ་གཉིས་
ལ་སྐབས་འདིར་བདེན་རྫུན་མེད་པར་ཐལ། དེ་གཉིས་སྣང་བ་ལྟར་མ་གྲུབ་པར་ཁྱད་
པར་མེད་པའི་ཕྱིར་ན་མ་ཁྱབ་སྟེ། སྣང་ཚུལ་གཉིས་ལ་བདེན་འཛིན་གྱིས་མ་བསླད་པ་
ཅུང་ཟད་ཀྱང་མེད་པར་རྣམ་བཤད་ལས་གསུངས་པའི་ཕྱིར། འདོད་མི་ནུས་ཏེ། སྔ་
མའི་སྣང་གཞིའི་གཙོ་བོ་ཐ་སྙད་པའི་ཚད་མས་གྲུབ། ཕྱི་མའི་སྣང་གཞིའི་གཙོ་བོ་མེད་
པར་ཐ་སྙད་པའི་ཚད་མས་གྲུབ་པའི་ཕྱིར།
བཞི་བ། བཀག་པ་ལ་འཇིག་རྟེན་གྱིས་གནོད་པ་ལ་གནོད་བྱེད་བསྟན་པ་དེ་



236
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཉིད་འཆད་པར། གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་
དེ་ཉིད་ མཐོང་ བས་འཕགས་ གཞན་གྱིས། །ཅི་དགོས་འཕགས་པའི་
ལམ་གྱིས་ཅི་ཞིག་བྱ། །བླུན་པོ་ཚད་མར་རིགས་པའང་མ་ཡིན་ནོ། །
རྣམ་ཀུན་ འཇིག་ རྟེན་ ཚད་མིན་ དེ་ ཡི་ ཕྱིར། །དེ་ ཉིད་ སྐབས་ སུ་
འཇིག་རྟེན་གནོད་ པ་ མེད། །ཅེས་བྱུང་། དོན་ནི། གལ་ཏེ་འཇིག་རྟེན་གྱི་
མཐོང་བ་དེ་ཁོ་ན་ཉིད་ལ་ཚད་མ་ཡིན་ན་ནི། འཇིག་རྟེན་རང་ག་བའི་དེ་ཁོ་ན་ཉིད་
མངོན་སུམ་དུ་མཐོང་བ་སྟེ་རྟོགས་དགོས་པས་དེ་ཁོ་ན་ཉིད་མངོན་སུམ་དུ་རྟོགས་པ་ལ་
འཕགས་པ་གཞན་གྱིས་ཅི་དགོས་ཏེ་མི་དགོས་ལ། འཕགས་པའི་ལམ་གྱིས་སམ་
འཕགས་ལམ་འཚོལ་བ་ཡིས་ཀྱང་ཅི་ཞིག་བྱ་སྟེ་དགོས་པ་མེད་དོ། །འཇིག་རྟེན་རང་ག་
བའི་བླུན་པོ་ནི་དེ་ཁོ་ན་ཉིད་ལ་ཚད་མར་རིགས་པའང་མ་ཡིན་ནོ། །དེས་ན་དེ་ཁོ་ན་
ཉིད་ལ་དཔྱོད་པའི་སྐབས་སུ་དེ་ཁོ་ན་ཉིད་ལ་རྣམ་པ་ཀུན་ཏེ་ཐམས་ཅད་དུ་འཇིག་རྟེན་
གྱི་མཐོང་བ་ཚད་མ་མིན་པ་དེ་ཡི་ཕྱིར། དེ་ཁོ་ན་ཉིད་ཀྱི་སྐབས་སུ་འཇིག་རྟེན་གྱིས་
གནོད་པ་མེད་དོ། །ཞེས་སོ། །
1: ལྔ་བ། འཇིག་རྟེན་གྱིས་གནོད་ཚུལ་བསྟན་པ་དེ་ཉིད་འཆད་པར། འཇིག་
རྟེན་དོན་ནི་འཇིག་རྟེན་གྲགས་ ཉིད་ ཀྱིས། །གལ་ཏེ་སེལ་ན་འཇིག་
རྟེན་གྱིས་ གནོད་འགྱུར། །ཞེས་བྱུང་། དོན་ནི། འཇིག་རྟེན་ལ་གྲགས་ཤིང་
གྲུབ་པའི་དོན་ནི་འཇིག་རྟེན་གྱི་གྲགས་པ་ཉིད་ཀྱིས་གལ་ཏེ་སེལ་ན་གང་ཟག་དེ་ལ་
འཇིག་རྟེན་གྱིས་གནོད་པར་འགྱུར་རོ། །ཞེས་པའོ། །
གཉིས་པ། འཇིག་རྟེན་གྱི་ཐ་སྙད་དུ་ཡང་གཞན་སྐྱེས་མེད་པས་འཇིག་རྟེན་གྱི་
གནོད་པ་སྤོང་བ་འཆད་པར། གང་ཕྱིར་འཇིག་རྟེན་ས་བོན་ཙམ་བཏབ་



༄༅། །བདེན་གཉིས་སོ་སོའི་ངོ་བོ་བཤད་པ།
237
ནས། །བདག་ གིས་བུ་འདི་ བསྐྱེད་ ཅེས་སྨྲ་ བྱེད་ ཅིང་། །ཤིང་ ཡང་
བཙུགས་སོ་ སྙམ་ དུ་རྟོག་ དེས་ན། །གཞན་ ལས་ སྐྱེ་ བ་ འཇིག་རྟེན་
ལས་ཀྱང་མེད། །ཅེས་བྱུང་། དོན་ནི། གང་གི་ཕྱིར་འཇིག་རྟེན་ན་བུ་དང་ཤིང་གི་
ས་བོན་ཙམ་བཏབ་ནས་བདག་གིས་བུ་འདི་བསྐྱེད་ཅེས་སྨྲ་བར་བྱེད་ཅིང་། ཤིང་ཡང་
བཙུགས་སོ་སྙམ་དུ་རྟོག་པ་དེས་ན་སྟེ་དེའི་ཕྱིར། གཞན་ལས་སྐྱེ་བ་འཇིག་རྟེན་གྱི་ཐ་
སྙད་ལས་ཀྱང་མེད་དོ། །ཞེས་པའོ། །
| གསུམ་པ། དེ་ལྟར་བཀག་པའི་ཡོན་ཏན་བསྟན་པ་ནི། གང་ཕྱིར་མྱུ་གུ་
ས་བོན་ ལས་གཞན་མིན། །དེ་ཕྱིར་སྨྱུག་ཚེ་ས་བོན་ཞིག་པ་མེད། །
གང་ཕྱིར་གཅིག་ཉིད་ཡོད་མིན་དེ་ཕྱིར་ཡང་། །མྱུག་ཚེ་ས་བོན་ཡོད་
ཅེས་བརྗོད་མི་བྱ། །ཞེས་བྱུང་། དོན་ནི། གང་གི་ཕྱིར་མྱུ་གུ་ས་བོན་ལས་རང་
བཞིན་གྱིས་གཞན་མིན་པ་དེ་ཡི་ཕྱིར། མྱུ་གུའི་ཚེ་ས་བོན་ཞིག་པ་སྟེ་རྒྱུན་འཆད་པ་མེད་
དོ། །གང་གི་ཕྱིར་ས་སྨྱུག་རང་བཞིན་གྱིས་གཅིག་ཉིད་དུ་ཡོད་པ་མིན་པ་དེ་ཡི་ཕྱིར་
ཡང་མྱུ་གུའི་ཚེ་ས་བོན་ཡོད་ཅེས་བརྗོད་པར་མི་བྱའོ། །ཞེས་པའོ། ། 71:|:
བཞི་བ། རང་བཞིན་གྱིས་སྐྱེ་བ་འགར་ཡང་མེད་པར་བསྟན་པ་ལ་གཉིས།
རང་གི་མཚན་ཉིད་ཀྱིས་གྲུབ་པ་ཡོད་པར་འདོད་པ་དགག་པ་དང་། དེ་ལྟར་བཀག་པ་
ལ་རྩོད་པ་སྤོང་བའོ། །དང་བོ་ལ་གསུམ། འཕགས་པའི་མཉམ་བཞག་དངོས་པོ་
འཇིག་པའི་རྒྱུར་ཐལ་བས་དགག་པ། །ཐ་སྙད་བདེན་པ་རིགས་པས་དཔྱད་བཟོད་དུ་
ཐལ་བས་དགག་པ། དོན་དམ་པའི་སྐྱེ་བ་མི་ཁེགས་པར་ཐལ་བས་དགག་པའོ། །
དང་བོ་འཆད་པར། གལ་ཏེ་རང་གི་མཚན་ཉིད་བརྟེན་འགྱུར་ན། །དེ་
ལ་སྐུར་བས་དངོས་པོ་འཇིག་པའི་ཕྱིར། །སྟོང་ཉིད་དངོས་པོ་འཇིག་



238
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་རྒྱུར་འགྱུར་ན། །དེ་ནི་རིགས་མིན་དེ་ཕྱིར་དངོས་ཡོད་མིན། །
ཞེས་བྱུང་། དོན་ནི། གལ་ཏེ་འདུས་བྱས་རྣམས་རང་གི་མཚན་ཉིད་ཀྱིས་གྲུབ་པའི་རྒྱུ་
དང་རྐྱེན་ལ་བརྟེན་པར་འགྱུར་ན། འཕགས་པའི་མཉམ་བཞག་ཡེ་ཤེས་དངོས་པོའི་
རང་བཞིན་དེ་ལ་སྐུར་བས་སམ་སྐུར་བ་བཏབ་པའི་ཚུལ་གྱིས་སྟོང་ཉིད་རྟོགས་པ་དང་།
མཉམ་བཞག་དེ་དངོས་པོ་འཇིག་པའི་རྒྱུར་འགྱུར་དགོས་ན་དེ་ནི་རིགས་པ་མིན་པ་དེ་
ཡི་ཕྱིར། དངོས་པོ་རྣམས་རང་བཞིན་གྱིས་ཡོད་པ་མིན་ནོ། །ཞེས་པའོ། །
གཉིས་པ་འཆད་པར། གང་ཕྱིར་དངོས་པོ་འདི་དག་རྣམ་དཔྱད་
ན། །དེ་ཉིད་བདག་ཅན་དངོས་ ལས་ཚུ་ རོལ་ཏུ། །གནས་རྙེད་མ་
ཡིན་དེ་ཕྱིར་འཇིག་རྟེན་གྱི། །ཐ་སྙད་བདེན་ལ་རྣམ་པར་དཔྱད་མི་
བྱ། །ཞེས་བྱུང༌། དོན་ནི། གང་གི་ཕྱིར་གཟུགས་དང་ཚོར་བ་ལ་སོགས་པའི་དངོས་
པོ་འདི་དག་ནི་བདག་གཞན་གང་ལས་སྐྱེས་ཞེས་རྣམ་པར་དཔྱད་པ་ན་དེ་ཁོ་ན་ཉིད་ཀྱི་
བདག་ཉིད་ཅན་གྱི་དངོས་པོ་ལས་ཚུ་རོལ་ཏུ་རང་བཞིན་གྱིས་གྲུབ་པའི་གནས་རྙེད་པ་
མ་ཡིན་པ་དེ་ཡི་ཕྱིར། འཇིག་རྟེན་ཐ་སྙད་ཀྱི་བདེན་པ་ལ་བདག་གཞན་ལས་ཞེས་བྱ་
བ་དེ་ལྟ་བུ་ལ་སོགས་པ་རྣམ་པར་དཔྱད་པར་མི་བྱ། ཞེས་པའོ། ། འ1:|: པ།
པ་དེའི་གསུམ་པ་འཆད་པར། དེ་ཉིད་སྐབས་སུ་རིགས་པ་གང་ཞིག་
གིས། །བདག་དང་གཞན་ལས་སྐྱེ་བ་རིགས་མིན་པ། །རིགས་དེས་ཐ་
སྙད་དུ་ཡང་ རིགས་མིན་པས། །ཁྱོད་ཀྱི་ སྐྱེ་ བ་ གང་གིས་ཡིན་ པར་
འགྱུར། །ཞེས་བྱུང་། དོན་ནི། དེ་ཁོ་ན་ཉིད་དོན་དམ་པ་ལ་དཔྱོད་པའི་སྐབས་སུ་
ཇི་སྐད་བཤད་པའི་རིགས་པ་གང་ཞིག་གིས་གཟུགས་སོགས་བདག་དང་གཞན་ལས་
སྐྱེ་བ་རིགས་པ་མིན་པ་དེ་བཞིན་དུ་རིགས་པ་དེས་ཐ་སྙད་དུ་ཡང་རང་བཞིན་གྱིས་སྐྱེ་



239
༄༅། །བདེན་གཉིས་སོ་སོའི་ངོ་བོ་བཤད་པ།
བ་རིགས་པ་མིན་པས་ཁྱོད་ཀྱི་རང་བཞིན་གྱིས་སྐྱེ་བ་ཚད་མ་གང་གིས་གྲུབ་པ་ཡིན་པར་
འགྱུར་ཏེ་གྲུབ་པར་མི་འགྱུར་རོ། །ཞེས་པའོ། །་
གཉིས་པ། བཀག་པ་ལ་འཇིག་རྟེན་གྱིས་རྩོད་པ་སྤོང་བ་དེ་ཉིད་འཆད་པར།
དངོས་པོ་ སྟོང་ བ་ གཟུགས་བརྙན་ ལ་ སོགས་ པ། །ཚོགས་ ལ་ ལྟོས་
རྣམས་ མ་ གྲགས་ པ་ ཡང་ མིན། །ཇི་ ལྟར་ དེར་ ནི་ གཟུགས་ བརྙན་
སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་ལྟར། །དེ་བཞིན་
དངོས་པོ་ཐམས་ཅད་སྟོང་ན་ཡང༌། །སྟོང་ཉིད་དག་ལས་རབ་ཏུ་སྐྱེ་
བར་འགྱུར། །ཞེས་བྱུང་། དོན་ནི། གལ་ཏེ་རང་གི་མཚན་ཉིད་ཀྱིས་གྲུབ་པའི་སྐྱེ་
བ་བདེན་པ་གཉིས་ཆར་དུ་ཡང་མེད་ན་གཟུགས་སོགས་ཀྱི་ངོ་བོ་མིག་ཤེས་སོགས་ཀྱིས་
འཇིག་རྟེན་དུ་དམིགས་པར་ཇི་ལྟར་འགྱུར་ཏེ་མི་འགྱུར་རོ་ཞེ་ན། དངོས་པོ་སྟོང་བ་སྟེ་
བརྫུན་པ་གཟུགས་བརྙན་ལ་སོགས་པ་རྒྱུ་རྐྱེན་ཚོགས་པ་ལ་ལྟོས་པ་རྣམས་འཇིག་རྟེན་
ན་མ་གྲགས་པ་ཡང་མིན་ཏེ་གྲགས་སོ། །ཇི་ལྟར་འཇིག་རྟེན་ན་གྲགས་པ་དེར་ནི་
གཟུགས་བརྙན་ལ་སོགས་པ་སྟོང་བ་སྟེ་བརྫུན་པ་ལས་མིག་ལ་སོགས་པའི་ཤེས་པ་
གཟུགས་བརྙན་ལ་སོགས་པ་དེ་ཡི་རྣམ་པ་ཅན་དུ་སྐྱེ་བར་འགྱུར་བ་ལྟར་བརྫུན་པའི་
གཟུགས་བརྙན་ལས་བརྫུན་པའི་རྣམ་པ་ཅན་གྱི་ཤེས་པ་སྐྱེ་བ་དེ་བཞིན་དུ་དངོས་པོ་
ཐམས་ཅད་རང་བཞིན་གྱིས་སྟོང་ན་ཡང་རང་ངོས་ནས་སྟོང་བ་ཉིད་ཀྱི་རྒྱུ་དག་ལས་
རང་ངོས་ནས་སྟོང་བའི་འབྲས་བུ་སྐྱེ་བར་འགྱུར། ཞེས་པའོ། །
ལྔ་བ། བདེན་པ་གཉིས་ཆར་དུའང་རང་བཞིན་གྱིས་སྐྱེ་བ་བཀག་པའི་ཡོན་
ཏན་བསྟན་པ་ལ་གཉིས། རྟག་ཆད་ཀྱི་ལྟ་བ་སྤོང་སླ་བའི་ཡོན་ཏན། ལས་འབྲས་ཀྱི་
འབྲེལ་བ་ཆེས་འཐད་པའི་ཡོན་ཏན་ནོ། །དང་བོ་འཆད་པར། བདེན་པ་གཉིས་



240
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སུ་རང་བཞིན་མེད་པའི་ཕྱིར། །དེ་དག་རྟག་པ་མ་ཡིན་ཆད་པའང་
མིན། །ཞེས་བྱུང་། དོན་ནི། དངོས་པོ་ཐམས་ཅད་དོན་དམ་པ་དང་ཀུན་རྫོབ་པའི་
བདེན་པ་གཉིས་སུ་རང་བཞིན་གྱིས་མེད་པའི་ཕྱིར། དེ་དག་རང་བཞིན་གྱིས་གྲུབ་
པའི་རྟག་པ་མ་ཡིན་ལ། དེར་མ་ཟད་རང་བཞིན་གྱིས་སྐྱེས་ནས་རང་བཞིན་གྱིས་
འགག་པའི་ཆད་པའང་མིན། ཞེས་པའོ། ། ། །
1:| གཉིས་པ་ལ་གསུམ། རང་བཞིན་གྱིས་གྲུབ་པ་མི་འདོད་པ་ལ་ཀུན་གཞི་སོགས་
ཁས་བླངས་མི་དགོས་པར་བསྟན་པ་དང་། ལས་འགག་པ་ལས་འབྲས་བུ་འབྱུང་བའི་
དཔེ་བསྟན་པ། དེ་ལྟར་བསྟན་པ་ལ་རྩོད་པ་སྤོང་བའོ། །དང་བོ་འཆད་པར། གང་
ཕྱིར་རང་བཞིན་གྱིས་དེ་མི་འགག་པ། །དེ་ཕྱིར་ཀུན་གཞི་མེད་ཀྱང་
འདི་ནུས་ཕྱིར། །ལ་ལར་ ལས་འགགས་ཡུན་རིང་ལོན་ལས་ཀྱང་། །
འབྲས་བུ་ཡང་དག་འབྱུང་བར་རིགས་པར་གྱིས། །ཞེས་བྱུང་། དོན་ནི།
གང་གི་ཕྱིར་ལས་དེ་གཉིས་རང་བཞིན་གྱིས་མི་འགག་ལ། རང་བཞིན་གྱིས་མ་འགག་
པ་ལས་འབྲས་བུ་འབྱུང་བ་མི་འགལ་བ་དེ་ཉིད་ཀྱི་ཕྱིར། ཀུན་གཞི་མེད་ཀྱང་ལས་ཞིག་
པ་ལས་འབྲས་བུ་འདི་འབྱུང་ནུས་པའི་ཕྱིར། སེམས་ཅན་གྱི་རྒྱུད་ལ་ལར་ལས་གཉིས་
འགགས་ནས་ཡུན་རིང་བོ་བསྐལ་བ་མང་བོ་ལོན་པ་ལས་ཀྱང་ལས་ལས་འབྲས་བུ་ཡང་
དག་པ་སྟེ་རྒྱུ་ལ་འབྲས་བུ་མི་འཁྲུལ་བར་འབྱུང་བར་རིགས་པར་གྱིས་ཤིག ཅེས་པའོ། །
གཉིས་པ་འཆད་པར། རྨི་ལམ་དམིགས་པའི་ཡུལ་དག་མཐོང་ནས་
ནི། །སད་ཀྱང་བླུན་ལ་ཆགས་པ་སྐྱེ་འགྱུར་བ། །དེ་བཞིན་འགགས་
ཤིང་རང་བཞིན་ཡོད་མིན་པའི། །ལས་ལས་ཀྱང་ནི་འབྲས་བུ་ཡོད་
པ་ཡིན། །ཞེས་བྱུང་། དོན་ནི། རྨི་ལམ་ན་བུད་མེད་དམིགས་པའི་ཡུལ་དག་མཐོང་



241
ནས་ནི། སད་ཀྱང་སྟེ་སད་པའི་ཚེ་ན་ཡང་སྐྱེ་བོ་བླུན་པོ་ལ་རྨི་ལམ་གྱི་བུད་མེད་ལ་
དམིགས་ནས་ཆགས་པ་སྐྱེ་བར་འགྱུར་པ་དེ་བཞིན་དུ་འགགས་ཤིང་རང་བཞིན་གྱིས་
ཡོད་པ་མིན་པའི་ལས་ལས་ཀྱང་ནི་ལས་ཀྱི་འབྲས་བུ་འབྱུང་བ་ཡོད་པ་ཡིན་ནོ་ཞེས་པ་སྟེ།
ལས་ཞིག་པ་ལས་འབྲས་བུ་འབྱུང་བར་བསྟན་ཏོ། །ཞེས་པའོ། །་་་བ
གྱི་གནས་བབས་་་་་་་་་་་་་་་་་་་་་་་་ ་
དུས་གསུམ་གྱི་མཐའ་དཔྱད།
མང་
ད་དུ་མཐའ་ཅུང་ཟད་དཔྱད་ལ་གསུམ། དང་བོ་ལ་ཁ་ཅིག་ན་རེ། བཞི་བརྒྱ་བའི་
འགྲེལ་བའི་དོན་དུ་བྱས་ནས་སྐྱེས་ལ་མ་འགག་པ་ད་ལྟ་བའི་མཚན་ཉིད། སྐྱེས་ཟིན་
འགགས་པ་འདས་པའི་མཚན་ཉིད། སྐྱེ་བའི་རྒྱུ་ཡོད་ལ་མ་སྐྱེས་པ་མ་འོངས་པའི་
མཚན་ཉིད་ཟེར་ན། འདས་པ་ཆོས་ཅན། ད་ལྟ་བ་ཡིན་པར་ཐལ། སྐྱེས་ལ་མ་
འགགས་པ་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། སྐྱེས་པ་གང་ཞིག་མ་
འགགས་པ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར། རྩ་བར་འདོད་མི་ནུས་ཏེ།
འདས་པ་ཡིན་པའི་ཕྱིར། ཁ་ཅིག ད་ལྟ་བ་འཇོག་ཚེ་དུས་གཞན་གཉིས་ལ་མ་ལྟོས་
པས་ད་ལྟ་བ་གཙོ་བོ་དང་། དུས་གཞོན་གཉིས་ད་ལྟ་བ་ལ་ལྟོས་དགོས་པས་དེ་གཉིས་
ཕལ་བར་འཇོག་ཟེར་བ་མི་འཐད་པར་ཐལ། དུས་གཞན་གཉིས་ལ་མ་ལྟོས་པར་ད་ལྟ་
བ་འཇོག་མི་ཐུབ་པའི་ཕྱིར། དུས་གསུམ་གང་འཇོག་ནའང་དུས་གཞན་གཉིས་ལ་མ་
ལྟོས་པར་འཇོག་མི་ཐུབ་པའི་ཕྱིར། ཁ་ཅིག ད་ལྟར་གྱི་དུས་སུ་མ་ཕྱིན་པ་མ་འོངས་



242
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་མཚན་ཉིད་ཡིན་པར་ཐལ། བཞི་བརྒྱ་བའི་འགྲེལ་བ་ལས། མ་འོངས་པ་ནི་ད་
ལྟར་བྱུང་བའི་དུས་སུ་མ་ཕྱིན་པའོ། །ཞེས་གསུངས་པའི་ཕྱིར་ན་མ་ཁྱབ་སྟེ། རྒྱུ་ཡོད་
ཀྱང་ད་ལྟར་གྱི་དུས་སུ་མ་ཕྱིན་པ་དེའི་མཚན་ཉིད་དུ་བསྟན་པའི་ཕྱིར། རྩ་བར་འདོད་
ན། རི་བོང་རྭ་མ་འོངས་པར་ཐལ་ལོ། །ཡང་ཁོ་ན་རེ། ཆོས་མངོན་པ་ལས་འདས་
པའི་མཚན་ཉིད་དུ་བྱུང་ནས་ཞིག་པ་གསུངས་པས་བྱུང་བ་དེ་འདས་པ་ལ་བྱེད་པར་
ཐལ། འདས་པའི་མཚན་ཉིད་ཀྱི་སྐབས་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ།
དེ་ད་ལྟ་བ་དང་ཞིག་པ་དེ་ད་ལྟ་བ་ཞིག་པ་ལ་བྱེད་པའི་ཕྱིར་ཏེ། ད་ལྟ་བ་ཞིག་པ་ནི་ད་
ལྟ་བའི་རྒྱུ་དང་། དེའི་འབྲས་བུ་ད་ལྟ་བ་གཉི་ག་སྤྱད་ཟིན་པས་དེ་འདས་པར་བཤད་
པའི་ཕྱིར། ཊཱིཀ་ཆེན་ལས། བྱུང་བ་ཞེས་པ་ནི་འདས་པ་ལ་མི་བྱེད་ཀྱི་གང་འདས་པའི་
འདས་རྒྱུའི་མྱུ་གུ་ལ་བྱའོ། །ཞེས་གསུངས་པའི་ཕྱིར། ཁ་ཅིག བུམ་པ་འདས་པ་
དང་། བུམ་པ་ལ་ལྟོས་ཏེ་འདས་པ་དོན་གཅིག བུམ་པ་མ་འོངས་པ་དང་། བུམ་པ་
ལ་ལྟོས་ཏེ་མ་འོངས་པ་དོན་གཅིག་ཟེར་ན། དང་བོ་མི་འཐད་པར་ཐལ། བུམ་པ་ཞིག་
པ་བུམ་པ་འདས་པ་ཡིན་ཡང་བུམ་པ་ལ་ལྟོས་ཏེ་འདས་པ་མ་ཡིན་པའི་ཕྱིར། གཉིས་
པ་ཡང་མི་འཐད་པར་ཐལ། བུམ་པ་མ་འོངས་པ་བུམ་པ་ལ་ལྟོས་ཏེ་མ་འོངས་པ་མ་
ཡིན་པའི་ཕྱིར། ཁོ་ན་རེ། བུམ་པ་ཞིག་པ་ཆོས་ཅན། ད་ལྟ་བ་ཡིན་པར་ཐལ། སྐྱེས་
ལ་མ་འགག་པའི་ཕྱིར་ན་མ་ཁྱབ་སྟེ། རང་ཉིད་སྐྱེས་ལ་རང་ཉིད་མ་འགགས་ན།
རང་ཉིད་སྐྱེས་ལ་མ་འགག་པ་ཡིན་པས་མ་ཁྱབ་པའི་ཕྱིར། བུམ་པ་ཞིག་པ་ལྟ་བུ་
འགག་དགོས་ཡིན་པས་རང་ཉིད་མ་འགགས་ཀྱང། རང་ངོ་བོ་གཞན་བུམ་པའི་ཞིག་
ཆ་ཡིན་པས་འདས་པ་དང་འགགས་པ་གཉིས་ཀ་ཡིན་པའི་ཕྱིར་ཏེ། བུམ་པ་ལྟ་བུ་ཞིག་
ཆ་ལ་མི་འཇོག་པས་སྐྱེས་ལ་མ་འགག་པ་ཡིན་པ་དང་། བུམ་པ་ཞིག་པ་ལྟ་བུའི་ཞིག་ཆ་



243
༄༅། །དུས་གསུམ་གྱི་མཐའ་དཔྱད། །
དེ་སྐྱེས་ལ་མ་འགག་ཀྱང་དངོས་པོ་གཞན་ཞིག་འགགས་པའི་ཆ་ཡིན་པས་གཏན་ནས་
མི་འདྲ་བར་གསུངས་པའི་ཕྱིར། དེས་ན་དུས་གསུམ་ག་སྐྱེས་ལ་མ་འགག་པ་ཙམ་དུ་
མཚུངས་ཀྱང་གཏན་ནས་མི་འདྲ་བའི་ཁྱད་པར་ཡོད་པའི་ཕྱིར། དེར་ཐལ། ད་ལྟ་བ་
ནི་དངོས་པོ་གཞན་མ་སྐྱེས་པའི་ཆ་མ་ཡིན་ཞིང་སྐྱེས་ལ་མ་འགག་པ་དང་། དངོས་པོ་
གཞན་གྱི་འགགས་ཆ་མ་ཡིན་པ་ཞིག་དགོས་པའི་ཕྱིར། ཁོ་ན་རེ། མྱུ་གུ་སྐྱེ་བཞིན་པ་
ཆོས་ཅན། མ་སྐྱེས་པར་ཐལ། སྐྱེ་བཞིན་པ་ཡིན་པའི་ཕྱིར། དེར་ཐལ། མྱུ་གུ་སྐྱེ་
བཞིན་པ་ཡིན་པའི་ཕྱིར་ན་མ་ཁྱབ། ཁྱབ་པར་ཐལ། མྱུ་གུ་མ་འོངས་པ་ཡིན་ན་མ་
འོངས་པ་ཡིན་དགོས་པའི་ཕྱིར་ན་ཡང་མ་ཁྱབ། ཡང་དེ་ཆོས་ཅན། སྐྱེས་ཟིན་ཡིན་
པར་ཐལ། སྐྱེ་བའི་ཕྱིར། འདོད་མི་ནུས་ཏེ། རང་དུས་སུ་མ་འོངས་པ་ཡིན་པའི་ཕྱིར་
ན་ཡང་མ་ཁྱབ། ཁ་ཅིག བུམ་པ་ཞིག་པ་ཆོས་ཅན། ཁྱོད་ཀྱི་རིགས་འདྲ་ཕྱི་མ་
ཐམས་ཅད་བུམ་པ་འདས་པ་ཡིན་པར་ཐལ། དེ་ཐམས་ཅད་འདས་པར་འཇོག་པའི་
ད་ལྟ་བ་ལ་བུམ་པ་འཇོག་པའི་ཕྱིར་ན་མ་ཁྱབ། འདོད་ན། བུམ་པ་ཞིག་པ་ཞིག་པ་
ཆོས་ཅན། བུམ་པ་ཞིག་པ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
ཁྱོད་ཀྱི་དུས་སུ་བུམ་པ་ཞིག་པ་འགགས་ཟིན་པའི་ཕྱིར། ཁ་ཅིག ལས་ཀྱི་བག་ཆགས་
བསྒོ་གཞི་ལ་གང་ཟག་གིས་ཁྱབ་ཟེར་བ་མི་འཐད་པར་ཐལ། དེའི་བག་ཆགས་བསྒོ་
གཞི་ལ་གང་ཟག་དང་། སེམས་རྒྱུད་གཉིས་སུ་བྱེད་དགོས་པའི་ཕྱིར། ཁྱབ་པར་ཐལ།
སེམས་རྒྱུད་ལ་བརྟེན་ནས་བཏགས་པའི་གང་ཟག་ཡོད་ཀྱང་། སེམས་རྒྱུད་གང་ཟག་
མ་ཡིན་པའི་ཕྱིར་ཏེ། གདགས་གཞི་དེ་གདགས་ཆོས་སུ་འཇོག་མི་རིགས་པའི་ཕྱིར།
དེས་ན། བག་ཆགས་བསྒོ་གཞི་ལ་གཉིས་སུ་བྱེད་རིགས་ཏེ། ཐོག་མ་མེད་པ་ནས་
བསགས་པའི་ལས་ཀྱི་བག་ཆགས་བསྒོ་གཞི་ལ་ངའོ་སྙམ་པའི་བློ་ལྷན་སྐྱེས་ཀྱི་དམིགས་



244
/
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡུལ་ཞིག་དགོས་ཀྱང་། གནས་སྐབས་ཀྱི་བག་ཆགས་བསྒོ་གཞི་ལ་སེམས་ཀྱི་རིགས་
འདྲའི་རྒྱུད་ཡོད་པའི་ཕྱིར། དང་བོ་གྲུབ་སྟེ། དེ་འདྲའི་གང་ཟག་ལ་སེམས་ཙམ་པས་
ཀུན་གཞི་དང་། རང་རྒྱུད་པས་ཡིད་ཀྱི་རྣམ་ཤེས་འཇོག་པ་བཞིན་དུ་ཐལ་འགྱུར་བས་
ཕུང་བོ་ལ་བརྟེན་ནས་བཏགས་པའི་ང་ཙམ་ཞིག་བཞག་ནས་དེ་ལས་ཀྱི་བག་ཆགས་
བསྒོ་གཞིར་རྣམ་བཤད་ལས་གསུངས་པའི་ཕྱིར། གནས་སྐབས་ཀྱི་བག་ཆགས་བསྒོ་
གཞི་ལ་སེམས་ཀྱི་རྒྱུན་ཡོད་དེ། རྣམ་བཤད་ལས། སེམས་ཉིད་ཀྱི་རིགས་འདྲ་ལ་དེའི་
རྒྱུད་ཅེས་པ་ལྟར་ན། དེ་ཡང་རེ་འགའ་བའི་བག་ཆགས་བསྒོ་གཞིར་འགྱུར་རོ། །ཞེས་
གསུངས་པའི་ཕྱིར། ཁོ་ན་རེ། ལས་ཀྱི་བག་ཆགས་བསྒོ་གཞིའི་གང་ཟག་ལ་གཏན་གྱི་
བག་ཆགས་བསྒོ་གཞིས་ཁྱབ་ཟེར་ན། ཐེག་ཆེན་སེམས་བསྐྱེད་ཀྱི་བག་ཆགས་བསྒོ་
གཞིའི་མི་ཡིན་པའི་ཆ་ཆོས་ཅན། གཏན་གྱི་བག་ཆགས་བསྒོ་གཞི་ཡིན་པར་ཐལ།
འདོད་པའི་ཕྱིར། འདོད་ན། ཁྱོད་གཏན་དུ་མི་ལྡོག་པར་ཐལ། ཁྱོད་གཏན་གྱི་བག་
ཆགས་བསྒོ་གཞི་ཡིན་པའི་ཕྱིར། འདོད་ན། ཁྱོད་མི་ཡིན་པ་གཏན་དུ་མི་ལྡོག་པར་
ཐལ་ལོ། །ཁ་ཅིག བག་ཆགས་ཡིན་ན། རང་འགྲེལ་ལས། གང་གིས་སེམས་ཀྱི་རྒྱུད་
འབགས་པར་བྱེད་ཅིང་སྒོ་བར་བྱེད་ལ། རྗེས་སུ་བསྒྲོད་པར་བྱེད་པ་དེ་ནི་བག་ཆགས་
ཡིན་ཏེ། ཉོན་མོངས་པའི་མུར་ཐུག་པ་དང་། གོམས་པ་དང༌། རྩ་བ་དང་། བག་
ཆགས་ཞེས་བྱ་བ་ནི་རྣམ་གྲངས་དག་གོ་ཞེས་པས་དངོས་བསྟན་གྱི་བག་ཆགས་ཡིན་
པས་ཁྱབ་ཟེར་བ་ནི། འཕེན་བྱེད་དགེ་བའི་ལས་ཀྱི་བག་ཆགས་ཀྱིས་མ་ངེས་ལ། ཁ་
ཅིག བག་ཆགས་ཡིན་ན་དེས་བསྟན་ཚུལ་ལྟར་གྱི་བཞག་པའི་བག་ཆགས་ཡིན་པས་
ཁྱབ་ཟེར་བ། གཏི་མུག་གི་ས་བོན་ཉོན་སྒྲིབ་ཀྱིས་མ་ངེས་པ་ཤེས་སོ། །གཞན་ཡང་།
བག་ཆགས་ལ་ལུང་མ་བསྟན་གྱིས་ཁྱབ་པར་ཐལ། དེའི་དངོས་བསྟན་གྱི་བག་ཆགས་



༄༅། །དུས་གསུམ་གྱི་མཐའ་དཔྱད།།
245
ཡིན་པས་ཁྱབ་པའི་ཕྱིར། རྟགས་ཁས། འདོད་མི་ནུས་ཏེ། འཕེན་བྱེད་དགེ་བའི་
ལས་དང་ཚར་གཅིག་པའི་བཅུ་བ་སྲིད་པ་དགེ་བ་ཡིན་པའི་ཕྱིར། རང་ལུགས་ལ། །
དངོས་པོ་གཞན་ཞིག་སྐྱེས་ཟིན་ཞིག་པའི་ཆ་དེ་འདས་པའི་མཚན་ཉིད། དངོས་པོ་
གཞན་ཞིག་རང་ཉིད་སྐྱེད་བྱེད་ཀྱི་རྒྱུ་ཡོད་ཀྱང་རྐྱེན་མ་ཚང་བས་མ་སྐྱེས་པའི་ཆ་དེ་མ་
འོངས་པའི་མཚན་ཉིད། དངོས་པོ་གཞན་ཞིག་པའི་ཆ་དང་དངོས་པོ་གཞན་མ་
འོངས་པའི་ཆ་གང་ཡང་མ་ཡིན་ཞིང་སྐྱེས་ལ་མ་འགག་པ་ད་ལྟ་བའི་མཚན་ཉིད། དུས་
གསུམ་གྱི་གཙོ་ཕལ་ཡོད་དེ། ད་ལྟ་བ་རང་ཉིད་སྐྱེས་ལ་མ་འགག་པ་ཁོ་ན་ཡིན་པས་
གཙོ་བོ་དང་། འདས་པ་དང་མ་འོངས་པ་གཉིས་ད་ལྟ་བ་ཞིག་པ་དང་། དེ་མ་སྐྱེས་
པའི་སྒོ་ནས་འཇོག་དགོས་པས་ཕལ་བ་ཡིན་པའི་ཕྱིར། དེ་ལྟར་ཡིན་ན་ཡང་དེ་གསུམ་
ཕན་ཚུན་ལྟོས་པ་དང་། གཅིག་གི་རྣམ་པ་འཆར་བ་གཞན་གཉིས་ཀྱི་རྣམ་པ་འཆར་བ་
ལ་ལྟོས་པ་ཁྱད་པར་མེད་དོ། ། འདས་མ་འོངས་གཉིས་རང་རྒྱུད་པ་སོགས་ཀྱིས་མེད་
དགག་ཡིན་པས་དངོས་མེད་དུ་འདོད། ཐལ་འགྱུར་བས་མ་ཡིན་དགག་ཏུ་འདོད་དེ།
ཞིག་པས་མ་ཞིག་པ་གཅོད། མ་འོངས་པས་སྐྱེ་རྒྱུ་ཞིག་བཅད་ཀྱང་དགག་བྱ་དེ་གཉིས་
བཅད་ཙམ་མིན་གྱི་དངོས་པོ་གཞན་ཞིག་འཕེན་པར་འདོད་པའི་ཕྱིར། དེར་ཐལ།
མྱུ་གུ་ཞིག་པའི་སྒྲས་མྱུ་གུ་ཞིག་པ་མྱུ་གུ་ལ་བརྟེན་ནས་འབྱུང་བ་འཕེན། མྱུ་གུ་མ་
འོངས་པའི་སྒྲས་མྱུ་གུ་མ་འོངས་པ་ལ་མྱུ་གུ་སྐྱེ་བའི་རྐྱེན་མ་ཚང་བས་རེ་ཞིག་མ་སྐྱེས་ལ། །
རྐྱེན་ཚང་ན་སྐྱེ་བ་འཕེན་པ་དང། ཡང་ན་མྱུ་གུ་མ་འོངས་པའི་སྒྲས་མྱུ་གུ་མ་འོངས་པ་
ལ་མྱུ་གུ་སྐྱེ་བའི་རྐྱེན་མ་ཚང་བའི་དངོས་པོར་འཕེན་པ་འདི་རྗེ་རིན་པོ་ཆེའི་དགོངས་པ་
ཡིན་པའི་ཕྱིར། ཞིག་པ་དངོས་པོར་སྒྲུབ་པ་ལ། ལུང་དང་རིགས་པ་དང་འཇིག་རྟེན་
གྲགས་པའི་སྒོ་ནས་སྒྲུབ་པ་གསུམ། དང་བོ་ལ། མདོ་དང་བསྟན་བཅོས་ཀྱི་སྒྲུབ་ཚུལ་



246
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཉིས། དང་བོ་ནི། རྟེན་འབྲེལ་ཡན་ལག་བཅུ་གཉིས་སྟོན་པའི་མདོ་ལུང་ཐམས་
ཅད་ལས་སྐྱེ་བའི་རྐྱེན་ཀྱིས་རྒ་ཤི་ཞེས་པས་སེམས་ཅན་ཞིག་པ་རང་རྒྱུ་ལས་སྐྱེ་བར་
འགྲུབ། ས་བཅུ་བའི་མདོ་ལས། ཤི་བ་ཡང་བྱ་བ་གཉིས་སུ་ཉེ་བར་གནས་པ་ཡིན་ཏེ།
འདུ་བྱེད་འཇིག་པར་ཡང་བྱེད་པ་དང་ ཡོངས་སུ་མི་ཤེས་པ་རྒྱུན་མི་འཆད་པའི་རྒྱུ་
ཡང་འབྱིན་པའོ། །ཞེས་སེམས་ཅན་ཤི་བས་མ་རིག་པ་སྐྱེད་པར་གསུངས་པའི་ཕྱིར།
རྩ་ཤེས་ལས། དངོས་དང་དངོས་མེད་འདུས་བྱས་ཡིན་ཞེས་པས་དངོས་པོ་མྱུ་གུ་དང་
དངོས་མེད་མྱུ་གུ་ཞིག་པ་གཉིས་འདུས་བྱས་སུ་གསུངས་པའི་ཕྱིར། གཉིས་པ་རིགས་
པས་སྒྲུབ་པ་ལ། ཤེས་བྱ་ཆོས་ཅན། ཞིག་པ་དངོས་པོ་ཡིན་ཏེ། དེ་མིན་ན་སྐྱེ་འཇིག་
སོགས་འདུས་བྱས་ཀྱི་མཚན་ཉིད་དུ་བཤད་པ་མི་འཐད་པར་ཐལ་བ་དང་། གང་ཡང་
རྒྱུ་ལས་མི་སྐྱེ་བར་ཐལ་བ་དང་། སྔར་མེད་གསར་སྐྱེའི་རིགས་པ་གསུམ་གྱིས་གནོད་
པའི་ཕྱིར། དང་བོ་ནི། མྱུ་གུ་འཇིག་པ་འདུས་བྱས་ཀྱི་མཚན་ཉིད་ཀྱི་སྒྲུབ་བྱེད་དུ་མི་
རུང་བར་ཐལ། མྱུ་གུ་འཇིག་བཞིན་པ་དང་འཇིག་པའི་བྱ་བ་ལ་རྒྱུ་མེད་པའི་ཕྱིར་ཏེ།
མྱུ་གུའི་འཇིག་པའི་བྱ་བའི་གཙོ་བོ་ཞིག་པ་ལ་རྒྱུ་མེད་པ་གང་ཞིག མྱུ་གུ་ཞིག་པ་མྱུ་གུའི་
འཇིག་པའི་བྱ་བའི་གཙོ་བོ་ཡིན་པའི་ཕྱིར། རྟགས་ཕྱི་མ་གྲུབ་སྟེ། མྱུ་གུ་འཇིག་བཞིན་
པ་དེས་མྱུ་གུ་ཞིག་པར་བྱས་པའི་ཕྱིར། ཁྱབ་སྟེ། དེ་ལྟ་ན་འཇིག་བཞིན་པ་བྱེད་པ་
དང་། ཞིག་པ་དེའི་བྱ་བར་ཤིན་ཏུ་གསལ་བའི་ཕྱིར། ཡང་མྱུ་གུ་འཇིག་བཞིན་པ་དེས་
མྱུ་གུ་འཇིག་པར་བྱས་པར་ཐལ། མྱུ་གུ་སྐྱེ་བཞིན་པས་མྱུ་གུ་སྐྱེས་པ་གྲུབ་པའི་ཕྱིར།
དེར་ཐལ། མྱུ་གུ་སྐྱེ་བཞིན་པ་དེ་མྱུ་གུ་སྐྱེས་པའི་རྒྱུ་ཡིན་པའི་ཕྱིར། མ་གྲུབ་ན། མྱུ་གུ་
ཆོས་ཅན། ཁྱོད་སྐྱེ་བཞིན་པ། ཁྱོད་སྐྱེས་པའི་རྒྱུ་ཡིན་པར་ཐལ། ཁྱོད་འདུས་བྱས་
ཡིན་པའི་ཕྱིར། རྩ་བར་འདོད་ན། མྱུ་གུ་འདུས་བྱས་མ་ཡིན་པར་ཐལ་ལོ། །གཞན་



247
༄༅། །དུས་གསུམ་གྱི་མཐའ་དཔྱད། ། །
ཡང་། སྔོན་པོ་སྐྱེ་འཇིག་གནས་པ་རྒ་བའི་བྱ་བ་བཞིས་སྔོན་པོ་འདུས་བྱས་སུ་མཚོན་
པར་ཐལ། སྔོན་པོ་རང་ཉིད་རང་གི་བྱ་བར་འགལ་ཞིང་། སྔོན་པོ་འདུས་བྱས་སུ་
མཚོན་པའི་སྔོན་པོ་རང་གི་བྱ་བ་ཡོད་པའི་ཕྱིར། འདོད་ན། སྔོན་པོ་སྐྱེ་འཇིག་གནས་
རྒ་བཞི་ལྡན་མིན་འདུ་བྱེད་ཡིན་པར་ཐལ། ཕུང་བོ་གཞན་བཞི་དང་མཚུངས་ལྡན་
འདུ་བྱེད་གང་རུང་མ་ཡིན་པའི་ཕྱིར། མ་གྲུབ་ན། སྔོན་པོ་ཆོས་ཅན། ཁྱོད་སྐྱེ་
འཇིག་གནས་རྒ་བཞི་ཕུང་བོ་གཞན་བཞི་དང་མཚུངས་ལྡན་འདུ་བྱེད་གང་རུང་མ་ཡིན་
པར་ཐལ། ཁྱོད་འདུས་བྱས་ཡིན་པའི་ཕྱིར། རྩ་བར་འདོད་ན། སྔོན་པོ་འཇིག་པ་
རྒྱུས་བསྐྱེད་པ་ལྟར་སྔོན་པོ་ཞིག་པ་ལའང་རྒྱུ་ཡོད་པ་དང་། སྔོན་པོ་རང་དུས་གཉིས་
པར་མི་སྡོད་པ་ལ་རྒྱུ་ཡོད་པ་ལྟར་སྔོན་པོ་རང་དུས་གཉིས་པར་མ་བསྡད་པ་ལ་ཡང་རྒྱུ་
ཡོད་དགོས་པར་ཐལ། སྔོན་པོའི་སྐྱེ་འཇིག་གནས་རྒའི་བྱ་བ་བཞི་ལྡན་མིན་འདུ་བྱེད་
གང་ཞིག་སྔོན་པོའི་འཇིག་པའི་བྱ་བའི་ཆ་ལ་སྔོན་པོ་ཞིག་པ་ཡང་ཡོད་པའི་ཕྱིར། དང་
བོ་གྲུབ་སྟེ། རིགས་པའི་རྒྱ་མཚོ་ལས། སྔོན་པོའི་འཇིག་པའི་བྱ་བ་ལ་ནི་རང་གི་དུས་
གཉིས་པར་ཞིག་པ་ཡང་ཡོད་ལ་དེ་ལྡན་མིན་ཡིན་ན་རང་གི་རྒྱུ་རྐྱེན་གྱིས་འདུ་བྱེད་
དགོས་པས་ཞིག་པ་རྒྱུ་བཅས་སུ་གྲུབ་བོ། །ཞེས་གསུངས་པའི་ཕྱིར། རྟགས་གཉིས་པ་
གྲུབ་སྟེ། དེ་ཉིད་ལས། སྔོན་པོ་འཇིག་པའི་བྱ་བ་ཡིན་པའི་ཞིག་པ་བཞག་དགོས་པའི་
རྒྱུ་མཚན་ནི། སྔོན་པོ་རང་དུས་ཀྱི་མ་ཞིག་པ་དང་དུས་གཉིས་པར་ཞིག་པ་གཉིས་
དངོས་པོ་ཡིན་མིན་མཚུངས་པར་བསྟན་པས། དེ་ལྟ་ན། དེའི་ཞིག་པ་ཡང་དེའི་མི་
རྟག་པར་འགྱུར་བས་སོ། །ཞེས་གསུངས་པའི་ཕྱིར། རྒྱས་པར་ཊཱིཀ་ཆེན་དུ་བལྟ་
དགོས། རིགས་པ་གཉིས་པ་གང་ཡང་རྒྱུ་ལས་མི་སྐྱེ་བར་ཐལ་བ་ནི། མདོ་སེམས་
གཉིས་ན་རེ། དངོས་པོ་སྔོན་པོ་ལྟ་བུ་སྔ་མ་ཞིག་པ་དེ་ལ་རྒྱུ་མེད་པར་ཐལ། དེ་སྔོན་པོ་



248
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལྟ་བུའི་དངོས་པོ་ཞིག་ནས་མེད་པའི་ཆ་དེ་ཡིན་པའི་ཕྱིར་ཟེར་བ་ལ། ཟླ་བའི་ཞབས་ན་
རེ། འོ་ན་དངོས་པོ་གང་ལ་ཡང་རྒྱུ་མེད་པར་ཐལ། དངོས་པོ་གྲུབ་ཟིན་པ་ལ་རྒྱུས་
བྱེད་རྒྱུ་གང་ཡང་མེད་པའི་ཕྱིར། འདོད་ན། ཆོས་གང་ལའང་རྒྱུ་མེད་པར་ཐལ།
དངོས་པོ་ལ་རྒྱུ་མེད་པའི་ཕྱིར། རྟགས་ཁས། དེ་ལ་ཁོ་ན་རེ། ཐལ་བ་སྔ་མ་ལ་མ་ཁྱབ་
སྟེ། དངོས་པོ་ཡོད་ཟིན་རྒྱུས་མི་སྐྱེད་ཀྱང་། དངོས་པོ་ཡོད་པ་དེ་རྒྱུས་བསྐྱེད་པས་
དངོས་པོ་ལ་ཡང་རྒྱུ་ཡོད་དོ་ཟེར་ན། དེ་ལ་ཟླ་བའི་ཞབས་ན་རེ། སྔོན་པོ་ཞིག་པ་དེ་ད་
གདོད་རྒྱུས་བསྐྱེད་མི་དགོས་ཀྱང་། སྔོན་པོ་ཞིག་པའི་རྒྱུ་མེད་མི་དགོས་པར་ཐལ།
སྔོན་པོ་ཞིག་པ་དེ་ད་གདོད་རྒྱུས་བསྐྱེད་མི་དགོས་ཀྱང་། སྔོན་པོ་གནས་རྐྱེན་མ་ཚང་
བས་སྔོན་པོ་ཞིག་པ་བྱུང་བའི་ཕྱིར། ཊཱིཀ་ཆེན་ལས། ཁོ་བོ་ཅག་ཀྱང་དེ་ལ་རྒྱུས་ད་
གཟོད་གཞན་ཞིག་བྱེད་པ་མི་འདོད་ཀྱི་མྱུ་གུ་ཞིག་པ་དེ་ཉིད་རྒྱུས་བྱེད་པ་ཡིན་ནོ། །
ཞེས་གསུངས་པའི་ཕྱིར། དེ་ལ་ཁོ་ན་རེ། མྱུ་གུ་ཞིག་པ་ཆོས་ཅན། དངོས་པོ་ཡིན་
པར་ཐལ། རྒྱུས་བསྐྱེད་པའི་ཕྱིར་ཟེར་ན། ཟླ་བའི་ཞབས་ན་རེ། འདོད་པ་ཁོ་ན་ཡིན་
ཏེ། མྱུ་གུ་ཞིག་པ་དེ་རང་གི་ངོ་བོ་ལ་ལྟོས་ཏེ་དངོས་པོ་དང་། མྱུ་གུ་ལ་ལྟོས་ཏེ་དངོས་
མེད་ཡིན་པའི་ཕྱིར། དེར་ཐལ། དེ་རང་གི་ངོ་བོ་ལ་ལྟོས་ནས་མ་ཞིག་པས་དངོས་པོ་
དང་། མྱུ་གུ་ལ་ལྟོས་ནས་མྱུ་གུའི་ངོ་བོ་འགག་ནས་མེད་པ་གཉི་ག་ཡིན་པའི་ཕྱིར།
རིགས་པ་གསུམ་པ་ནི། མྱུ་གུ་ཞིག་པ་ཆོས་ཅན། དངོས་པོ་ཡིན་པར་ཐལ། མྱུ་གུ་
སྐྱེས་པ་ལ་ལྟོས་ནས་བྱུང་བའི་ཕྱིར། ཚིག་གསལ་ལས། གཞན་ཡང་ཇི་ལྟར་སྔར་མེད་
པའི་ཕྱིར་དང་ཕྱིས་ཡོད་པའི་ཕྱིར་སྐྱེ་བ་རྒྱུ་དང་བཅས་པ་ཡིན་པ་དེ་བཞིན་དུ་འཇིག་པ་
ཡང་ཡིན་པར་འདོད་པར་བྱའོ། །ཞེས་གསུངས་པའི་ཕྱིར། གསུམ་པ་འཇིག་རྟེན་གྱི་
གྲགས་པས་སྒྲུབ་པ་ནི། ཤེས་བྱ་ཆོས་ཅན། ཞིག་པ་དངོས་པོ་ཡིན་པར་ཐལ། ཆུ་



249
༄༅། །དུས་གསུམ་གྱི་མཐའ་དཔྱད།
ཟད་ནས་མེད་པས་འབྲུ་བརླགས་པ་དང༌། ཟས་ཟད་ནས་མེད་པས་བུ་བརླགས་པ་
མཐོང་བའི་ཕྱིར། དེར་ཐལ། དེ་ལྟར་འཇིག་རྟེན་ན་གྲགས་ཤིང་སྐབས་འདིར་འཇིག་
རྟེན་པའི་ཐ་སྙད་ཀྱི་སྐབས་ཡིན་པའི་ཕྱིར། ཁྱབ་སྟེ། འཇིག་རྟེན་པའི་དངོས་པོ་རང་
ག་བ་འཇོག་པ་ནི། རིགས་པས་དཔྱད་ན་འགལ་བར་འགྱུར་བས་མ་བརྟག་མ་དཔྱད་
པར་གྲགས་པ་ལྟར་འཇོག་དགོས་པའི་ཕྱིར། མདོ་ལས་ཀྱང་། གང་འཇིག་རྟེན་ན་
ཡོད་པ་དེ་ང་ཡང་ཡོད་པར་འདོད་ཅེས་དང་། འཕགས་པ་ལྷས་ཀྱང་། འཇིག་རྟེན་པ་
ཡི་མ་གཏོགས་པར། །འཇིག་རྟེན་བཟུང་བར་ནུས་མ་ཡིན། །ཞེས་གསུངས་པ་ལྟ་བུ་
མང་བའི་ཕྱིར་དང་
། རིགས་པ་དྲུག་ཅུ་བའི་འགྲེལ་བ་ལས་ཀྱང་། འཇིག་རྟེན་པའི་
དངོས་པོ་རྣམས་ནི་རྣམ་པར་དཔྱད་ཅིང་དཔྱད་ནས་ཁས་བླངས་པར་བྱ་བ་མ་ཡིན་གྱི།
འོ་ན་ཅི་ཞེ་ན། འཇིག་རྟེན་ན་ཇི་ལྟར་གྲགས་པ་ལྟར་རོ། །ཞེས་གསུངས་པའི་ཕྱིར།
དེས་ན། གང་ཟག་དེའི་གཟུགས་མིག་གིས་མཐོང་བ་ལ་གང་ཟག་དེ་མིག་གིས་མཐོང་
བ་སོགས་འཇིག་རྟེན་པའི་ཐ་སྙད་རང་ག་བ་དང་། གཟུགས་བརྙན་དང་གཟུགས་སྒྱུ་
མ་ལྟ་བུའི་རང་ག་བ་མ་ཡིན་པའི་འཇིག་རྟེན་པའི་ཐ་སྙད་གཉིས་ལ་མི་འགལ་ལུགས་
དང་རྒྱ་ཆེ་ཆུང་ཡོད་པའི་ཞིབ་ཆ་དུ་མ་ཤེས་དགོས་སོ། །མདོ་སེམས་གཉིས་ན་རེ།
མར་དང་སྡོང་བུ་ཟད་པ་མར་མེ་ཤི་བའི་རྒྱུ་མ་ཡིན་པར་ཐལ། དེ་གཉིས་ཟད་པ་ནི་
མར་མེ་སྐད་ཅིག་ཐ་མས་མར་མེའི་རིགས་འདྲ་མ་འོངས་པ་སྐྱེད་པའི་རྐྱེན་མ་ཚང་བས་
ཡིན་ལ། མ་འོངས་པ་ཡང་རྐྱེན་མ་ཚང་བས་མ་སྐྱེས་པ་ཡིན་པའི་ཕྱིར་ཟེར་བ་ལ། ཟླ་
བ་ན་རེ། ཞིག་པ་གཞན་གཅིག་ཞིག་པ་དེ་ལས་གཞན་ཞིག་གི་རྒྱུ་ཡིན་པར་མ་ཟད་
མར་མེ་མ་འོངས་པའི་རྒྱུ་ཡང་ཁྱོད་ཀྱིས་ཁས་ལེན་རིགས་པར་ཐལ། ཁྱོད་ཀྱིས་ཀྱང་དེ་
ལྟར་གསལ་བར་འདོད་འདུག་པའི་ཕྱིར་ཏེ། མར་དང་སྡོང་བུ་ཟད་ནས་མར་མེའི་



250
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རིགས་འདྲ་ཕྱི་མ་སྐྱེ་བའི་རྐྱེན་མ་ཚང་བ་དེ་མར་མེའི་རིགས་འདྲ་ཕྱི་མ་མ་འོངས་པ་སྐྱེ་
བའི་རྒྱུ་ཡིན་པའི་ཕྱིར། རྒྱས་པར་རིགས་པ་དྲུག་ཅུ་བའི་འགྲེལ་བར་བལྟའོ། །དེ་ལ་
ཁོ་ན་རེ། ཆུ་མེད་པ་དང་ཟས་མེད་པ་མེད་དགག་མ་ཡིན་པར་ཐལ། དེ་རྒྱུ་ཡིན་པའི་
ཕྱིར། འདོད་ན། ཆུ་ཆོས་ཅན། ཁྱོད་མེད་པ་མེད་དགག་ཡིན་པར་ཐལ། ཁྱོད་
དངོས་པོ་ཡིན་པའི་ཕྱིར་ན་གཏན་ནས་མ་ཁྱབ། འོ་ན། རྒྱལ་བ་ཚེ་དཔག་ཆོས་ཅན།
ཁྱོད་མེད་པ་མེད་དགག་ཡིན་པར་ཐལ། ཁྱོད་དངོས་པོ་ཡིན་པའི་ཕྱིར། གཞན་ཡང་།
དགེ་རྩ་གསུམ་མེད་པར་ཐལ་ལོ། །འདིར་མེ་མེད་མཚན་མོའི་རྒྱ་མཚོར་མེ་མེད་པ་
དང་། མེ་མེད་པ་དང་ཆུ་མེད་པ་སོགས་དགག་པ་གང་ཡིན་སོགས་ཀྱི་སྟེང་ནས་དཔྱད་
རྒྱུ་ཅུང་ཟད་ཡོད་དོ། །གསུམ་པ། བག་ཆགས་བསྒོ་གཞི་ཡོད་དེ། སེམས་རྒྱུད་ལ་
བཏགས་པའི་ང་ཙམ་དང་། སེམས་ཀྱི་རིགས་འདྲའི་རྒྱུན་གནས་སྐབས་པ་གཉིས་
ཡོད་པའི་ཕྱིར། རྟགས་རིམ་བཞིན་གྲུབ་སྟེ། རྣམ་བཤད་ལས། འོ་ན། ཐེག་ཆེན་
མཐོང་ལམ་གྱི་དུས་སུ་སྤང་བྱ་མཐོང་སྤང་མེད་མོད་ཀྱང་སྒོམ་སྤང་གི་བག་ལ་ཉལ་ཡོད་
དགོས་ལ་དེའི་ཚེ་ཡིད་ཀྱི་ཤེས་པ་ནི་གཉིས་སྣང་འཁྲུལ་བའི་བག་ཆགས་ཀྱིས་མ་བསླད་
པའི་ཟག་མེད་ཡིན་པས་དེའི་ངོར་བག་ལ་ཉལ་དེ་གནས་པ་མི་རིགས་ལ་དབང་ཤེས་
ཀྱང་དེའི་རྟེན་དུ་མེད་ཅིང་། གཟུགས་ཀྱང་དེའི་རྟེན་དུ་མི་རིགས་ལ་ཀུན་གཞི་ཡང་མི་
འདོད་པས་དེའི་རྟེན་མེད་པར་འགྱུར་རོ་སྙམ་ན་སྐྱོན་མེད་དེ། དེའི་ཚེ་ང་ཙམ་ཞིག་
སྒོམ་སྤང་གི་བག་ལ་ཉལ་གྱི་རྟེན་ཡིན་པའི་ཕྱིར་ཏེ། སྤོང་གཉེན་གཞན་ལའང་དེ་
བཞིན་དུ་ཤེས་པར་བྱའོ། །ཞེས་དང་། ཡང་དེ་ཉིད་ལས། དགེ་མི་དགེའི་བག་
ཆགས་ལ་སོགས་པའི་བག་ཆགས་གཞན་ཡང་གཞི་གཉིས་སུ་འགྱུར་བ་ཇི་ལྟར་རིགས་
པར་སྦྱར་རོ། །ཞེས་གསུངས་པའི་ཕྱིར། ཞིག་པའི་སྟེང་ནས་དགེ་སོགས་གསུམ་



251
༄༅༄༅། །དུས་གསུམ་གྱི་མཐའ་དཔྱད།
འཇོག་ཚུལ་ཡོད་དེ། སྐབས་འདིར་སེམས་ཙམ་པ་ལྟར་ཀུན་གཞི་དང་། བྱེ་སྨྲ་ཁ་ཅིག་
ལྟར་བུ་ལོན་གྱི་དཔང་རྒྱ་ལྟ་བུའི་ཆུད་མི་ཟ་བ་དང་ཐོབ་པ་དང་། རང་རྒྱུད་པ་ལྟར་
བག་ཆགས་བསྒོ་གཞིའི་ཡིད་ཀྱི་རྣམ་ཤེས་སོགས་བག་ཆགས་བསྒོ་གཞིར་མི་འདོད་ཀྱང་
ལས་འབྲས་ཀྱི་འབྲེལ་བ་ཤིན་ཏུའཐད་དེ། ལས་རང་བཞིན་གྱིས་མི་འགག་ཀྱང་ལས་
ཀྱི་ཞིག་པའི་སྟེང་ནས་ལས་དགེ་སྡིག་གང་ཡིན་དེ་འཐད་པའི་ཕྱིར་ཏེ། ལས་ཞིག་ནས་
བག་ཆགས་ཙམ་ལས་མེད་ཀྱང་རྣམ་སྨིན་མ་ཟད་པའི་ལས་དགེ་བའི་ཞིག་པ་དེ་དགེ་བ་
དང་། ལས་ཞིག་ནས་བག་ཆགས་ཙམ་ལས་མེད་ཀྱང་རྣམ་སྨིན་མ་ཟད་པའི་ལས་མི་
དགེ་བའི་ཞིག་པ་དེ་མི་དགེ་བ་ཡིན་པའི་ཕྱིར། དཔེར་ན། འཕེན་བྱེད་དགེ་བའི་ལས་
བསགས་ནས་འགག་ལ། སྲེད་ལེན་གྱིས་གསོས་མ་བཏབ་པའི་ལས་དེའི་བག་ཆགས་
ས་བོན་པ་དེ་གཉིས་པ་འདུ་བྱེད་ཀྱི་ལས་དང་། ཡང་སྲིད་འགྲུབ་ངེས་ཀྱི་བག་ཆགས་
ས་བོན་པ་དེ་བཅུ་བ་སྲིད་པའི་རྟེན་འབྲེལ་དང་། དེ་གཉི་གའང་རྣམ་རིག་མ་ཡིན་པའི་
གཟུགས་ཡིན་པའི་ཕྱིར་ཏེ། གཉིས་པ་བཅུ་བ་ལས་ཡིན་ཏེ། །ཞེས་གསུངས་པའི་ཕྱིར།
བ་ལ་རྩོད་སྤོང་ལ་ ཁོ་ན་རེ། ཤེས་སྒྲིབ་ཕྲ་མོ་ཆོས་ཅན། ཁྱོད་ཞིག་པ་ སངས་
འཕགས་ཀྱི་རྒྱུད་ལ་ཡོད་པར་ཐལ། ཁྱོད་སངས་འཕགས་ཀྱི་རྒྱུད་ལ་ཞིག་པའི་ཕྱིར་
ཟེར་ན་འདོད་ལན་འདེབས་མཁན་ཡོད་ཀྱང་རང་ལུགས་ལ་མ་ཁྱབ། འདོད་མི་ནུས་
ཏེ། སངས་འཕགས་ཀྱི་རྒྱུད་ལ་ཤེས་སྒྲིབ་འདས་པ་མེད་པའི་ཕྱིར། འདིས་མཚོན་
རྣམ་མཁྱེན་ཞིག་པ་སུའི་རྒྱུད་ལ་འཇོག་པ་སོགས་སྤྲོ་སླ། ཁོ་ན་རེ། བུམ་པ་ཞིག་པ་
ཐུག་མེད་ཡིན་པར་ཐལ། བུམ་པ་ཞིག་པའི་ཞིག་པ་ཡོད་པའི་ཕྱིར་ན་མ་ཁྱབ། འོ་ན་
བུམ་པ་མི་རྟག་པ་ཐུག་མེད་ཡིན་པར་ཐལ། བུམ་པ་མི་རྟག་པའི་མི་རྟག་པ་ཡོད་པའི་
ཕྱིར། ཁྱབ་པ་ཁས། ཡང་ཁོ་ན་རེ། བུམ་པ་ཞིག་པ་དང་། ཡང་ཞིག་པ་གཞན་དང་



252
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཞན་ཐུག་མེད་ཡིན་པར་ཐལ། འདོད་པའི་ཕྱིར་ན་འདོད་པ་ཁོ་ནའོ། །འོ་ན་བུམ་
པ་ཞིག་པ་མི་འགྲུབ་པར་ཐལ། དེ་ཞིག་པ་གཞན་དང་གཞན་ཐུག་མེད་ཡིན་པའི་ཕྱིར་
ན་མ་ཁྱབ། མདོར་ན། དངོས་པོ་གཞན་ཞིག་སྐྱེས་ཟིན་ཞིག་པའི་ཆ་དེ། འདས་
པའི་མཚན་ཉིད། མཚན་གཞི་མྱུ་གུ་ཞིག་པ་ལྟ་བུ་ཡིན་ཏེ། བརྒྱ་བའི་འགྲེལ་བ་ལས།
འདས་པ་ནི་དེ་ཉིད་ལས་འདས་པའོ། །ཞེས་གསུངས་པའི་ཕྱིར། དངོས་པོ་གཞན་
ཞིག་རང་སྐྱེ་བའི་རྒྱུ་ཡོད་ཀྱང་རྐྱེན་མ་ཚང་བས་མ་སྐྱེས་པའི་ཆ་དེ་མ་འོངས་པའི་མཚན་
ཉིད། མཚན་གཞི་དཔེར་ན་མྱུ་གུ་མ་འོངས་པ་ལ་རྒྱུ་ཡོད་ཀྱང་མྱུ་གུ་ད་ལྟ་བའི་དུས་སུ་
མ་སླེབས་པ་ལྟ་བུ་ཡིན་ཏེ། བརྒྱ་བའི་འགྲེལ་བ་ལས། དེ་ལ་མ་འོངས་པ་ནི་ད་ལྟར་
བྱུང་བའི་དུས་སུ་མ་ཕྱིན་པའོ། །ཞེས་གསུངས་པའི་ཕྱིར། དངོས་པོ་གཞན་ཞིག་པའི་
ཆ་དང་དངོས་པོ་གཞན་མ་འོངས་པའི་ཆ་གང་ཡང་མ་ཡིན་ཞིང་སྐྱེས་ལ་མ་འགག་པ་
དེ། ད་ལྟ་བའི་མཚན་ཉིད། མཚན་གཞི་ནི། མྱུ་གུ་སྐྱེས་པ་ལྟ་བུ་ཡིན་ཏེ། བརྒྱ་བའི་
འགྲེལ་བ་ལས། ད་ལྟ་བ་ནི་སྐྱེས་ལ་མ་འགག་པའོ། །ཞེས་གསུངས་པའི་ཕྱིར། དྲུག་
ཁ: ཞར་བྱུང་། ཐལ་འགྱུར་བའི་ཐུན་མོང་མ་ཡིན་པའི་ཁྱད་པར་ཆེན་པོ་བརྒྱད་ནི།
རང་མཚན་གྱིས་མ་གྲུབ་པའི་རྒྱུ་མཚན་གྱིས་ཚོགས་དྲུག་ལས་ངོ་བོ་ཐ་དད་པའི་ཀུན་
གཞིའི་རྣམ་ཤེས་དང་། རང་རིག་འགོག་ལུགས་ཐུན་མོང་མ་ཡིན་པ་དང་། རང་རྒྱུད་
ཀྱི་སྦྱོར་བས་ཕྱི་རྒོལ་གྱི་རྒྱུད་ལ་དེ་ཁོ་ན་ཉིད་ཀྱི་ལྟ་བ་སྐྱེད་པ་ཁས་མི་ལེན་པ་གསུམ་དང་།
ཤེས་པ་ཁས་ལེན་པ་བཞིན་དུ་ཕྱི་རོལ་ཀྱི་དོན་ཡང་ཁས་ལེན་དགོས་པ་དང་། ཉན་རང་
ལ་དངོས་པོ་རང་བཞིན་མེད་པར་རྟོགས་པ་ཡོད་པ་དང་། ཆོས་ཀྱི་བདག་འཛིན་ཉོན་
མོངས་སུ་འཇོག་པ་དང་། ཞིག་པ་དངོས་པོ་ཡིན་པ་དང་། དེའི་རྒྱུ་མཚན་གྱིས་དུས་
གསུམ་གྱི་འཇོག་ཚུལ་ཐུན་མོང་མ་ཡིན་པ་སོགས་ཡིན་ནོ། །དེའི་དང་བོ་ནི། སྐབས་



༄༅། །དུས་གསུམ་གྱི་མཐའ་དཔྱད།
253
འདིར་བསྟན་ལ། རང་རིག་ཁས་མི་ལེན་པ་རང་བཞིན་གྱིས་གྲུབ་པ་མི་འདོད་པ་ལ་
ཐུག་ཚུལ་ནི་འཆད་པར་འགྱུར་རོ། །རང་རྒྱུད་མི་བཞེད་པ་དེ་ལ་ཐུག་ཚུལ་ནི། རྒྱས་
པར་གཞན་དུ་བཤད་ཟིན་ལ། མདོར་བསྡུས་ཤིག་འདིར་ཡང་འཆད་དོ། །ཞེས་པ་ནི་
རྣམ་བཤད་ལྟར་བཀོད་པའོ། །འདྲེན་ཚུལ་གཞན་ཡང་། དཀའ་གནད་བརྒྱད་ཀྱི་
ཟིན་བྲིས་ལས། གཞིའི་སྐབས་སུ་ཐ་སྙད་དུ་ཡང་ཀུན་གཞི་དང་རང་མཚན་ཁས་མི་
ལེན་ཞིང་ཕྱི་དོན་ཁས་ལེན་པ་དང་། ལམ་གྱི་སྐབས་སུ་དེ་ཁོ་ན་ཉིད་རྟོགས་པའི་
ཐབས་སུ་རང་རྒྱུད་དང་རང་རིག་ཁས་མི་ལེན་ཞིང་སྒྲིབ་གཉིས་ཀྱི་འཇོག་ཚུལ་དང་ཉན་
རང་ལ་ཆོས་རང་བཞིན་མེད་པར་རྟོགས་པ་ཁས་ལེན་པའི་ཚུལ་དང་། འབྲས་བུའི་
སྐབས་སུ་སངས་རྒྱས་ཀྱིས་ཇི་སྙེད་པ་གཟིགས་ཚུལ་དེ་ཁས་ལེན་པའི་ཕྱོགས་བཞི་དང་
མི་ལེན་པའི་ཕྱོགས་བཞིའོ། །ཞེས་གསུངས་པ་ལྟར་རོ། ། 1
ནས་གསུམ་པ་དེ་ལྟར་བསྟན་པ་ལ་རྩོད་པ་སྤོང་བ་ལ་གཉིས། རྣམ་སྨིན་ཐུག་མེད་
དུ་འབྱིན་པའི་རྩོད་པ་སྤོང་བ་དང་། ཀུན་གཞི་ཡོད་པར་གསུངས་པའི་ལུང་དང་
འགལ་བའི་རྩོད་པ་སྤོང་བའོ། །དང་བོ་འཆད་པར། ཇི་ལྟར་ཡུལ་ནི་ཡོད་ ཉིད་
མིན་མཚུངས་ཀྱང་། །རབ་རིབ་ཅན་གྱིས་སྐྲ་ཤད་རྣམ་པར་ནི། །མཐོང་
གི་དངོས་གཞན་རྣམ་པར་མ་ཡིན་ལྟར། །དེ་བཞིན་སྨིན་ལས་སླར་སྨིན་
མིན་ཤེས་ཀྱིས། །དེ་ཕྱིར་ རྣམ་ སྨིན་ མི་ དགེ་ནག་པོའི་ ལས། ། རྣམ་
སྨིན་དགེ་ཉིད་དགེ་ལས་ཡིན་མཐོང་ཞིང་། །དགེ་མི་དགེ་མེད་བློ་
ཅན་ཐར་འགྱུར་ཏེ། །ལས་འབྲས་རྣམས་ལ་སེམས་པའང་དགག་པ་
མཛད། །ཅེས་བྱུང། དོན་ནི། གལ་ཏེ་ལས་རང་བཞིན་གྱིས་མ་སྐྱེས་པ་ལ་རང་
བཞིན་གྱིས་ཟད་པ་མེད་པས་རྣམ་སྨིན་འབྱུང་བར་འདོད་ན། རྣམ་པར་སྨིན་ཟིན་པ་



254
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལས་ཀྱང་སླར་ཡང་རྣམ་པར་སྨིན་པར་འགྱུར་བས་རྣམ་སྨིན་ཐུག་མེད་དུ་འགྱུར་རོ་
སྙམ་ན། ཇི་ལྟར་ཏེ་དཔེར་ན་ཡུལ་ནི་ཐ་སྙད་དུ་ཡོད་པ་ཉིད་མིན་པར་མཚུངས་ཀྱང་།
རབ་རིབ་ཅན་གྱིས་ཏེ་དེའི་མིག་གིས་ཡོད་པ་མིན་པའི་སྐྲ་ཤད་ལ་སོགས་པའི་རྣམ་པར་
མཐོང་གི་དངོས་གཞན་ཏེ་དེ་ལས་གཞན་པའི་དངོས་པོའི་རྣམ་པ་བོང་བུའི་རྭ་ལ་
སོགས་པའི་རྣམ་པར་མཐོང་བ་མ་ཡིན་པ་ལྟར། དེ་བཞིན་དུ་ལས་རང་བཞིན་གྱིས་
གྲུབ་པ་མིན་པར་མཚུངས་པ་བཞིན་དུ་སྨིན་མ་ཟིན་པ་ལས་སྨིན་པ་དང་
། སྨིན་ཟིན་
པ་ལས་སླར་ཡང་སྨིན་པ་མིན་པར་ཤེས་པར་གྱིས་ཤིག རབ་རིབ་ཅན་གྱི་མིག་གིས་སྐྲ་
ཤད་སོགས་མཐོང་བ་དང་། བོང་བུའི་རྭ་སོགས་མི་མཐོང་བའི་ངེས་པ་དེ་ཡི་ཕྱིར་རྣམ་
སྨིན་མི་དགེ་བ་སྟེ་ཡིད་དུ་མི་འོངས་པ་ནི་ནག་པོའི་ལས་ལས་འབྱུང་བ་དང༌། རྣམ་
སྨིན་དགེ་བ་སྟེ་ཡིད་དུ་འོངས་པ་ནི་དགེ་བ་ལས་འབྱུང་བ་ཡིན་པར་མཐོང་ཞིང་། དགེ་
བ་དང་མི་དགེ་བའི་ལས་རང་བཞིན་མེད་པར་རྟོགས་པའི་བློ་ཅན་འཁོར་བ་ལས་ཐར་
པར་འགྱུར་ཏེ། རྒྱལ་བས་ལས་ཀྱི་འབྲས་བུ་རྣམ་པར་སྨིན་པ་ནི་བསམ་གྱིས་མི་ཁྱབ་ཅེས་
སྐུར་འདེབས་སྤོང་བའི་ཕྱིར་ལས་འབྲས་རྣམས་ལ་ལུང་ལ་མ་བརྟེན་པར་རང་སྟོབས་ཀྱིས་
སེམས་པ་སྟེ་དཔྱད་པའང་དགག་པ་མཛད་དོ། །ཞེས་པའོ། ། ། །
གཉིས་པ་ཀུན་གཞི་གསུངས་པའི་ལུང་དང་འགལ་བའི་རྩོད་པ་སྤོང་བ་ལ་གཉིས།
དངོས་དང་དགོངས་ཏེ་གསུངས་པའི་དཔེ་བསྟན་པའོ། །དང་བོ་འཆད་པར།ཀུན་
གཞི་ཡོད་ ཅིང་ གང་ ཟག་ ཉིད་ ཡོད་ ལ། །ཕུང་བོ་ འདི་ དག་ འབའ་
ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་དོན། །
རིག་པར་མི་འགྱུར་གང་ཡིན་དེ་ལ་འོ། །ཞེས་བྱུང་། དོན་ནི། ཀུན་གཞི་
མེད་ཀྱང་ལས་འབྲས་ཀྱི་འབྲེལ་བ་འཇོག་ནུས་ན། ལང་གཤེགས་སོགས་ལས། ཀུན་



255
གཞི་ལས་འབྲས་ཀྱི་རྟེན་དུ་གསུངས་པ་དང་འགལ་ལོ་ཞེ་ན་མི་འགལ་ཏེ། ཀུན་གཞི་
རྣམ་ཤེས་ཡོད་ཅིང་གང་ཟག་གི་བདག་ཉིད་ཡོད་ལ་ཕུང་བོ་འདི་དག་འབའ་ཞིག་སྟེ་དེ་
ཙམ་ཉིད་ཡོད་ཅེས་བསྟན་པ་འདི་ནི་སྔར་བཤད་པ་དེ་ལྟར་ཏེ་དེ་ལྟ་བུའི་ཆེས་ཟབ་པའི་
དོན་རེ་ཞིག་རིག་པ་དེས་རྟོགས་པར་མི་འགྱུར་བས་གདུལ་བྱ་གང་ཡིན་པ་དེ་ལ་
དགོངས་ཏེ་གསུངས་པའོ། །ཞེས་པའོ། ། དང་ ༡༩༡༧ (༡༡ ཙམ་དང་། །བླ་མ་
ཤིང་གཉིས་པ་འཆད་པར། འཇིག་ཚོགས་ལྟ་དང་བྲལ་ ཡང་ སངས་ རྒྱས་
ཀྱིས། །ཇི་ལྟར་ང་དང་ང་ཡི་བསྟན་པ་ལྟར། །དེ་བཞིན་དངོས་རྣམས་
རང་བཞིན་མེད་མོད་ཀྱི། །ཡོད་ཅེས་དྲང་དོན་ཉིད་དུ་བསྟན་པ་ཡིན། །
ཞེས་བྱུང་། དོན་ནི། འཇིག་ཚོགས་ལ་ལྟ་བ་བག་ཆགས་དང་བཅས་པ་བྲལ་ནས་ང་དང་
ང་ཡིར་འཛིན་པའི་རྟོག་པ་ཐམས་ཅད་སྤངས་ན་ཡང་སངས་རྒྱས་ཀྱིས་ཇི་ལྟར་ཏེ་དཔེར་ན།
ང་དང་ང་ཡི་ཞེས་ཇི་སྐད་བསྟན་པ་ལྟར་དེ་བཞིན་དུ་དངོས་པོ་རྣམས་རང་བཞིན་གྱིས་མེད་
མོད་ཀྱི་སྟེ་མེད་ཀྱང་། རང་བཞིན་གྱིས་ཡོད་ཅེས་དྲང་དོན་ཉིད་དུ་བསྟན་པ་ནི། འཇིག་
རྟེན་གྱིས་དེ་ཁོ་ན་ཉིད་ཁོང་དུ་ཆུད་པའི་ཐབས་ཡིན་ནོ། །ཞེས་པའོ། །ཨ ་ :༡ དག་
སེམས་ཙམ་པའི་ལུགས་བྱེ་བྲག་ཏུ་དགག་པ། ས་བྱ་བ་
1:|: 1:|་ག་ལ་བ་དེ་ དངོ །དང་པོ་
| གཉིས་པ། སེམས་ཙམ་པའི་ལུགས་བྱེ་བྲག་ཏུ་དགག་པ་ལ་གསུམ། ཕྱི་རོལ་
མེད་པར་ཤེས་པ་རང་བཞིན་གྱིས་ཡོད་པ་དགག་པ་དང་། གཞན་དབང་རང་བཞིན་



256 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གྱིས་ཡོད་པའི་སྒྲུབ་བྱེད་དགག་པ་དང་། སེམས་ཙམ་དུ་གསུངས་པའི་ཙམ་སྒྲས་ཕྱི་
དོན་མི་འགོག་པར་བསྟན་པའོ། །དང་བོ་ལ་གཉིས། འདོད་པ་བརྗོད་པ་དང། དེ་
དགག་པའོ། །དང་བོ་འཆད་པར། གཟུང་བ་ མེད་པར་ འཛིན་ པ་ མ་ མཐོང་
ཞིང་། །སྲིད་གསུམ་རྣམ་ཤེས་ཙམ་དུ་རབ་རྟོགས་པས། །ཤེས་རབ་ལ་
གནས་བྱང་ཆུབ་ སེམས་ དཔའ་ དེས། །རྣམ་ ཤེས་ ཙམ་དུ་ དེ་ ཉིད་
རྟོགས་པར་འགྱུར། །ཇི་ལྟར་རླུང་གིས་བསྐུལ་བའི་རྒྱ་མཚོ་ནི། །ཆེ་
ལས་ཆུ་རླབས་འབྱུང་བ་དེ་བཞིན་དུ། །ཀུན་ཀྱི་ས་བོན་ཀུན་གཞི་
ཞེས་བྱ་ལས། །རང་གི་ནུས་པས་རྣམ་ཤེས་ཙམ་ཞིག་འབྱུང་། །དེ་
ཕྱིར་གཞན་གྱི་དབང་གི་ངོ་བོ་གང་། །དངོས་པོ་བཏགས་པར་ཡོད་
པའི་རྒྱུར་འགྱུར་ཞིང་། །ཕྱི་རོལ་གཟུང་བ་མེད་པར་འགྱུར་འགྱུར་
ལ། །ཡོད་དང་སྤྲོས་ཀུན་ཡུལ་མིན་རང་བཞིན་ཡོད། །ཅེས་བྱུང་། དོན་
ནི། གཟུང་བ་ཕྱི་དོན་མེད་པར་འཛིན་པ་རྫས་གཞན་མ་མཐོང་ཞིང་། སྲིད་གསུམ་
རྣམ་ཤེས་ཀྱི་བདག་ཉིད་ཙམ་དུ་རབ་ཏུ་རྟོགས་པས་ན་དེའི་ཕྱིར་ཤེས་རབ་ལྷག་པ་ལ་
གནས་པའི་ས་དྲུག་པའི་བྱང་ཆུབ་སེམས་དཔའ་དེས་རྣམ་ཤེས་ཙམ་དུ་དེ་ཁོ་ན་ཉིད་
རྟོགས་པར་འགྱུར་བ་ཡིན་ནོ། །ཕྱི་རོལ་མེད་ན་དེའི་རྣམ་པ་ཅན་གྱི་སེམས་ཇི་ལྟར་སྐྱེ་
བར་འགྱུར་ཞེ་ན། ཇི་ལྟར་ཏེ་དཔེར་ན། རླུང་གིས་བསྐུལ་བ་སྟེ་བསྐྱོད་པའི་རྒྱ་མཚོ་ནི་
ཆེན་པོ་ལས་ཆུ་རླབས་འབྱུང་བ་དེ་བཞིན་དུ་ཕྱི་ནང་གི་དངོས་པོ་ཀུན་ཀྱི་ས་བོན་འཛིན་
པའི་ཀུན་གཞི་ཞེས་བྱ་བ་ལས་དགེ་སོགས་རང་རང་གི་ནུས་པ་སྨིན་པ་དང་། དེ་འདྲའི་
ནུས་པ་ལས་ཏེ་ནུས་པ་སྨིན་པ་ལས་ཕྱི་དོན་གྱིས་སྟོང་བའི་རྣམ་ཤེས་ཙམ་ཞིག་འབྱུང་བ་
དེ་ཡི་ཕྱིར། གཞན་གྱི་དབང་གི་དངོས་པོ་གང་ཡིན་པ་འདི་ནི་གཟུང་འཛིན་གྱི་དངོས་



257
༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ། །
པོ་བཏགས་པར་ཡོད་པ་སྟེ་རྫས་ཐ་དད་དུ་ཡོད་པར་འཛིན་པ་སོགས་ཀྱི་རྟོག་པའི་དྲ་བ་
མ་ལུས་པའི་རྒྱུར་འགྱུར་ཞིང་། གཞན་དབང་དེ་ནི་ཕྱི་རོལ་ཀྱི་གཟུང་བ་མེད་པར་རང་
གི་བག་ཆགས་ཁོ་ན་ལས་འབྱུང་བར་འགྱུར་ལ་རང་བཞིན་གྱིས་ཡོད་པ་དང་། དོན་
དམ་པར་སྒྲ་རྟོག་གི་སྤྲོས་པ་ཀུན་ཀྱི་ཡུལ་མིན་པའི་རང་བཞིན་དུ་ཡོད་ཅེས་སེམས་ཙམ་
པས་འདོད་དོ། །ཞེས་པའོ། ། བདག་་ ་ ་ ་་ ་་
1:གཉིས་པ་དེ་དགག་པ་ལ་གཉིས། རྒྱས་པར་དགག་པ་དང་། དེ་ལྟར་བཀག་
པའི་མཇུག་བསྡུ་བའོ། །དང་བོ་ལ་གསུམ། དཔེ་དགག་པ་དང་། དོན་དགག་པ་དང་།
དེ་ལྟར་བཀག་པ་དང་མི་སྡུག་པ་བསྒོམ་པ་མི་འགལ་བར་བསྟན་པའོ། ། དང་བོ་ལ་
གཉིས། རྨི་ལམ་གྱི་དཔེ་དགག་པ་དང་། སྐྲ་ཤད་མཐོང་བའི་དཔེ་དགག་པའོ། །དང་
བོ་ལ་གསུམ། རྨི་ལམ་གྱི་དཔེས་ཤེས་པ་རང་བཞིན་གྱིས་ཡོད་པ་མི་འགྲུབ་པ་དང་།
རྨི་ལམ་གྱི་དཔེས་སད་དུས་སུ་ཕྱི་རོལ་མེད་པ་མི་འགྲུབ་པ་དང་། རྨི་ལམ་གྱི་དཔེས་
དངོས་པོ་ཐམས་ཅད་བརྫུན་པར་འགྲུབ་པའོ། །དང་བོ་འཆད་པར། ཕྱི་རོལ་
མེད་སེམས་དཔེ་ནི་གང་དུ་ཡོད། །རྨི་ལམ་ཇི་བཞིན་ཞེ་ན་དེ་བསམ་
བྱ། །གང་ཚེ་ང་ལ་རྨི་ལམ་ན་ཡང་སེམས། །ཡོད་མིན་དེ་ཚེ་ཁྱོད་ཀྱི་
དཔེ་ཡོད་མིན། །གལ་ཏེ་སད་ཚེ་རྨི་ལམ་དྲན་ལས་ཡིད། །ཡོད་ན་ཕྱི་
རོལ་ཡུལ་ཡང་དེ་བཞིན་འགྱུར། །ཇི་ལྟར་ཁྱོད་ཀྱི་ངས་མཐོང་སྙམ་དྲན་
པ། །དེ་འདྲ་ཕྱི་རོལ་ལ་ཡང་ཡོད་པ་ཡིན། །ཞེས་བྱུང་། དོན་ནི། སེམས་
ཙམ་པ་ལ་ཕྱི་རོལ་མེད་པར་སེམས་རང་བཞིན་གྱིས་ཡོད་པའི་དཔེ་ནི་གང་དུ་ཡོད་ཅེས་
དྲིས་པ་ལ། རྨི་ལམ་ན་ཡུལ་མེད་ཀྱང་དེ་འཛིན་ཤེས་པ་ཡོད་པ་ཇི་ལྟ་བ་བཞིན་ཕྱི་རོལ་
ཀྱི་ཡུལ་མེད་བཞིན་དུ་རྣམ་ཤེས་རང་བཞིན་གྱིས་གྲུབ་པ་ཡིན་ནོ་ཞེ་ན། དཔེ་དེ་ཉིད་ལ་



258 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བསམ་པ་སྟེ་དཔྱད་པར་བྱ་དགོས་ཏེ། གང་གི་ཚེ་ཐལ་འགྱུར་བ་ང་ལ་རྨི་ལམ་ན་ཡང་
སེམས་རང་བཞིན་གྱིས་ཡོད་པ་མིན་པ་དེ་ཚེ་སྟེ་དེས་ན་ཁྱོད་ཀྱི་དཔེ་མཐུན་སྣང་དུ་ཡོད་
པ་མིན་ནོ། །གལ་ཏེ་གཉིད་སད་པའི་ཚེ་རྨི་ལམ་གྱི་ཉམས་མྱོང་དྲན་པ་ལས་ཏེ་དྲན་པ་
ཡོད་པས་ཡུལ་རང་བཞིན་གྱིས་ཡོད་ན་རྨི་ལམ་གྱི་གླང་བོ་ཆེ་ལ་སོགས་པ་ཕྱི་རོལ་ཏུ་སྣང་
བའི་ཡུལ་ཡང་དེ་བཞིན་དུ་ཡོད་པར་འགྱུར་ཏེ། ཇི་ལྟར་སེམས་ཙམ་པ་ཁྱོད་ཀྱིས་སད་
པའི་ཚེ་ངས་རྨི་ལམ་གྱི་དུས་སུ་མཐོང་སྙམ་དུ་ཡུལ་ཅན་དྲན་པ་དེ་འདྲ་བ་ཕྱི་རོལ་ཀྱི་
དོན་ལའང་ཡོད་པ་ཡིན་པའི་ཕྱིར། ཞེས་པའོ། །། ས་བསྐོར་ནས་ བ ཞུག་
ཡི གཉིས་པ། རྨི་ལམ་གྱི་དཔེས་སད་དུས་སུ་ཕྱི་རོལ་མེད་པ་མི་འགྲུབ་པ་འཆད་
པར། གལ་ཏེ་ གཉིད་ ན་ མིག་བློ་མི་སྲིད་པས། །ཡོད་ མིན་ ཡིད་ ཀྱི་
ཤེས་པ་ཁོ་ན་ཡོད། །དེ་ཡི་རྣམ་པ་ཕྱི་རོལ་ཉིད་དུ་ཞེན། །རྨི་ལམ་ཇི་
ལྟ་དེ་བཞིན་འདིར་འདོད་ན། །ཇི་ལྟར་ཁྱོད་ཀྱི་ཕྱི་ཡུལ་རྨི་ལམ་དུ། །མ་
སྐྱེས་དེ་བཞིན་ཡིད་ཀྱང་སྐྱེས་མ་ཡིན། །མིག་དང་མིག་གི་ཡུལ་དང་དེས་
བསྐྱེད་སེམས། །གསུམ་ པོ་ ཐམས་ ཅད་ ཀྱང་ ནི་ བརྫུན་ པ་ ཡིན། །རྣ་
སོགས་ལྷག་ མ་ གསུམ་ པོའང་ སྐྱེ་ བ་ མེད། །ཅེས་བྱུང། དོན་ནི། གལ་ཏེ་
གཉིད་ལོག་པ་ན་མིག་བློ་སྟེ་མིག་ཤེས་མི་སྲིད་པས་རྨི་ལམ་ན་མིག་གི་བློའི་གཟུང་བྱའི་
གླང་བོ་ཆེ་ལ་སོགས་པའི་གཟུགས་ཡོད་པ་མིན་པས་དེ་འཛིན་པའི་ཡིད་ཀྱི་ཤེས་པ་ཁོ་ན་
ཡོད་ལ་ཡིད་ཤེས་ལ་ཡུལ་དེ་ཡི་རྣམ་པ་ཕྱི་རོལ་ཉིད་དུ་ཞེན་པ་འབྱུང་ངོ༌། །རྨི་ལམ་དུ་ཕྱི་
རོལ་མེད་པར་རྣམ་པར་ཤེས་པ་ཙམ་འབྱུང་བ་ཇི་ལྟ་བ་དེ་བཞིན་དུ་སད་པའི་སྐབས་
འདིར་ཕྱི་རོལ་ཀྱི་གཟུགས་མེད་ཀྱང་རྣམ་ཤེས་ཡོད་པར་འདོད་དོ་ཞེ་ན་ཇི་ལྟར་ཁྱོད་ཀྱི་
ལྟར་ན་ཕྱི་རོལ་ཀྱི་ཡུལ་ཏེ་ཕྱི་དོན་རྨི་ལམ་དུ་མ་སྐྱེས་པ་དེ་བཞིན་དུ་ཡིད་ཀྱི་རྣམ་ཤེས་



259
::21:: ༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ། །
ཀྱང་རང་བཞིན་གྱིས་སྐྱེས་པ་མ་ཡིན་ནོ། །དེའི་ཕྱིར་རྨི་ལམ་དུ་མིག་དང་མིག་གི་ཡུལ་
གཟུགས་དང་དེས་བསྐྱེད་དེ་དེ་གཉིས་ཀྱིས་བསྐྱེད་པའི་སེམས་མིག་གི་རྣམ་ཤེས་
གསུམ་པོ་ཐམས་ཅད་ཀྱང་ནི་བརྫུན་པ་ཡིན་ནོ། །དེ་བཞིན་དུ་རྣ་བ་སོགས་མིག་གི་
ལྷག་མ་རྣ་བ་སོགས་དབང་བོ་དང་། སྒྲ་སོགས་སྐྱེ་མཆེད་དང་། རྣམ་ཤེས་གསུམ་
པོའང་རང་བཞིན་གྱིས་སྐྱེས་པ་མེད་དོ། །ཞེས་པའོ། །
གསུམ་པ། རྨི་ལམ་གྱི་དཔེས་དངོས་པོ་ཐམས་ཅད་བརྫུན་པར་འགྲུབ་པ་
འཆད་པར། རྨི་ ལམ་ ཇི་ ལྟ་ དེ་ བཞིན་ སད་ འདིར་ ཡང༌། །དངོས་
རྣམས་བརྫུན་ ཡིན་ སེམས་དེ་ ཡོད་ མ་ ཡིན། །སྤྱོད་ཡུལ་ མེད་ ཅིང་
དབང་བོ་རྣམས་ཀྱང་མེད། །འདི་ན་ཇི་ལྟར་ སད་ བཞིན་ཇི་སྲིད་དུ། །
མ་སད་དེ་སྲིད་དེ་ལ་གསུམ་པོ་ཡོད། །སད་ པར་ གྱུར་ན་ གསུམ་ ཆར་
ཡོད་མིན་ལྟར། །གཏི་མུག་གཉིད་སད་ ལས་དེ་དེ་བཞིན་ནོ། །ཞེས་
བྱུང་། དོན་ནི། རྨི་ལམ་གྱི་ཡུལ་དང་དབང་བོ་དང་རྣམ་ཤེས་རྣམས་བརྫུན་པ་ཇི་ལྟ་
བ་དེ་བཞིན་དུ་སད་པའི་སྐབས་འདིར་ཡང་དངོས་པོ་རྣམས་བརྫུན་པ་ཡིན་པས་
སེམས་དེ་རང་བཞིན་གྱིས་ཡོད་པ་མ་ཡིན་ལ་དེ་བཞིན་དུ་སྤྱོད་ཡུལ་གཟུགས་སོགས་
རང་བཞིན་གྱིས་མེད་ཅིང་རྟེན་དབང་བོ་རྣམས་ཀྱང་རང་བཞིན་གྱིས་མེད་དོ། །
འཇིག་རྟེན་འདི་ན་ཇི་ལྟར་ཐ་མལ་བའི་གཉིད་སད་པའི་བློ་ངོར་ཡུལ་སོགས་གསུམ་པོ་
ཡོད་པ་བཞིན་དུ་ཇི་སྲིད་དུ་མ་སད་པ་དེ་སྲིད་དུ་དེ་ལ་སྟེ་དེའི་ངོར་ཡིད་དབང་རྣམ་ཤེས་
གསུམ་པོ་ཡོད་ལ་སད་པར་གྱུར་ན་རྨི་ལམ་གྱི་གསུམ་ཆར་ཡོད་པ་མིན་པ་ལྟར་གཏི་མུག་
གི་གཉིད་སད་པ་ལས་ཆོས་ཉིད་མངོན་སུམ་དུ་གཟིགས་ངོར་ཡིད་དབང་རྣམ་ཤེས་
གསུམ་ཆར་མེད་པ་དེ་ནི་དཔེ་དེ་བཞིན་ནོ། །ཞེས་པའོ། ། ་་བཀའད། ༡༡ བྱ་



26)
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཉིས་པ། སྐྲ་ཤད་མཐོང་བའི་དཔེ་དགག་པ་འཆད་པར། དབང་ བོ་
རབ་རིབ་ བཅས་ པ་བློ་ གང་ གིས། །རབ་ རིབ་ མཐུ་ ལས་ སྐྲ་ རྣམས་
གང་ མཐོང་ བ། །དེ་ བློ་ ལ་ ལྟོས་ གཉིས་ ཆར་ བདེན་ པ་ སྟེ། །དོན་
གསལ་མཐོང་ལ་གཉིས་ཀའང་བརྫུན་པ་ཡིན། །གལ་ཏེ་ཤེས་བྱ་མེད་
པར་བློ་ཡོད་ན། །སྐྲ་དེའི་ཡུལ་དང་མིག་ནི་རྗེས་འབྲེལ་བའི། །རབ་
རིབ་མེད་ལའང་སྐྲ་ཤད་བློར་འགྱུར་ན། །དེ་ལྟ་མ་ཡིན་དེ་ཕྱིར་དེ་
ཡོད་མིན། །ཞེས་བྱུང་། དོན་ནི། མིག་གི་དབང་བོ་རབ་རིབ་དང་བཅས་པ་ལ་བློ་
གང་གིས་རབ་རིབ་ཀྱི་མཐུ་ལས་སྐྲ་ཤོད་རྣམས་གང་མཐོང་བ་ན་གང་ཟག་དེ་འདྲའི་བློ་
ཡི་མཐོང་བ་ལ་ལྟོས་ན་ནི་མིག་ཤེས་དང་སྐྲ་ཤད་དུ་སྣང་བའི་ཡུལ་གཉིས་ཆར་བདེན་པ་
སྟེ་ཡོད་ལ། རབ་རིབ་མེད་པའི་མིག་དོན་གསལ་བར་མཐོང་བ་ལ་ལྟོས་ན་ནི་སྐྲ་ཤད་
དང་དེར་སྣང་གི་བློ་གཉིས་ཀའང་བརྫུན་པ་ཡིན་ཏེ། ཡུལ་མེད་པར་དེར་སྣང་གི་བློ་
རང་བཞིན་གྱིས་སྐྱེས་པ་མེད་པའི་ཕྱིར། གལ་ཏེ་རབ་རིབ་ཅན་ལ་ཤེས་བྱ་སྐྲ་ཤད་མེད་
པར་དེར་སྣང་གི་བློ་རང་བཞིན་གྱིས་སྐྱེ་བ་ཡོད་ན་གང་དུ་རབ་རིབ་ཀྱི་སྐྲ་ཤད་མཐོང་བ་
དེའི་ཡུལ་དང་དེར་མིག་ནི་རྗེས་སུ་འབྲེལ་བ་སྟེ་གཏད་པའི་རབ་རིབ་མེད་པ་ལའང་སྐྲ་
ཤད་ཀྱི་བློར་ཏེ་བློ་སྐྱེ་བར་འགྱུར་ན་དེ་མེད་པ་ལ་སྐྲ་ཤད་དུ་སྣང་བའི་བློ་སྐྱེ་བ་དེ་ལྟ་མ་ཡིན་
པ་དེ་ཡི་ཕྱིར་ཕྱི་རོལ་མེད་པར་རང་བཞིན་གྱིས་གྲུབ་པའི་ཤེས་པ་དེ་ཡོད་པ་མིན་ནོ། །
ཞེས་པའོ། ། བྱ བ་ལ་
གཉིས་པ། དོན་དགག་པ་ལ་གསུམ། བག་ཆགས་སྨིན་མ་སྨིན་ལས་དོན་སྣང་
གི་དབང་ཤེས་སྐྱེ་མི་སྐྱེ་དགག་པ་དང་། སླར་ཡང་ཕྱི་དོན་མེད་པར་རྣམ་ཤེས་ཡོད་ཚུལ་
བརྗོད་པ་དགག་པ་དང་། སེམས་ཙམ་གྱི་ལུགས་དགག་པ་ལ་ལུང་གིས་མི་གནོད་པར་



261
༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ། །
བསྟན་པའོ། །དང་བོ་ལ་འདོད་པ་བརྗོད་པ་དང་། དེ་དགག་པ་གཉིས། དང་བོ་
འཆད་པར། གང་ཕྱིར་མཐོང་བ་དག་ལ་བློ་ནུས་ནི། །སྨིན་མེད་དེ་ཕྱིར་
དེ་ལ་བློ་མི་འགྱུར། །ཤེས་བྱ་ཡོད་དངོས་བྲལ་བས་མིན་ཞེ་ན། །ཞེས་
བྱུང་། དོན་ནི། གང་གི་ཕྱིར་རབ་རིབ་མེད་པར་ཡུལ་མཐོང་བ་དག་ལ་སྐྲ་ཤད་དུ་སྣང་
བའི་བློའི་ནུས་པ་བག་ཆགས་ནི་སྨིན་པ་མེད་པ་དེ་ཡི་ཕྱིར། རབ་རིབ་མེད་པ་དེ་ལ་སྐྲ་ཤད་
དུ་མཐོང་བའི་བློ་སྐྱེ་བར་མི་འགྱུར་བ་ཡིན་གྱི། ཤེས་བྱ་སྐྲ་ཤད་ཡོད་པའི་དངོས་པོ་དང་བྲལ་
བས་སམ་དེ་མེད་པས་སྐྲ་ཤད་འཛིན་པའི་བློ་མི་སྐྱེ་བ་མིན་ནོ་ཞེ་ན། ཞེས་པའོ། །
1ག་གཉིས་པ། དེ་དགག་པ་ལ་མདོར་བསྟན་པ་དང་། རྒྱས་པར་བཤད་པའོ། །
དང་བོ་འཆད་པར། ནུས་དེ་མེད་པས་འདི་ནི་འགྲུབ་མ་ཡིན། །ཞེས་བྱུང་།།
དོན་ནི། ནུས་པ་དེ་རང་བཞིན་གྱིས་མེད་པས་དེ་རང་བཞིན་གྱིས་ཡོད་པ་ལས་སྐྲ་ཤད་
འཛག་སྣང་གི་བློ་སྐྱེ་བ་འདི་ནི་འགྲུབ་པ་མ་ཡིན་ནོ། །ཞེས་པའོ། ། དང་པོ
1:| གཉིས་པ། རྒྱས་པར་བཤད་པ་ལ། ད་ལྟ་བ་ལ་ནུས་པ་རང་བཞིན་གྱིས་གྲུབ་
པ་དགག་པ་དང་། མ་འོངས་པ་ལ་དེ་དགག་པ་དང་། འདས་པ་ལ་དེ་དགག་པའོ། །
དང་བོ་འཆད་པར། སྐྱེས་ ལ་ ནུས་ པ་ སྲིད་པ་ཡོད་ མ་ ཡིན། །ཞེས་བྱུང་།
དོན་ནི། རྣམ་ཤེས་སྐྱེས་པ་སྟེ་ད་ལྟ་བ་ལ་ནུས་པ་རང་བཞིན་གྱིས་གྲུབ་པ་སྲིད་པ་ཡོད་
པ་མིན་ཏེ། ཡོད་ན་ཤེས་པ་ལ་རང་ལས་ངོ་བོ་ཐ་དད་པའི་རྒྱུ་མེད་པ་སོགས་ཀྱི་སྐྱོན་
ཡོད་པའི་ཕྱིར། ཞེས་པའོ། །
གཉིས་པ་འཆད་པར། མ་ སྐྱེས་ ངོ་ བོ་ ལ་ ཡང་ནུས་ ཡོད་ མིན། །
ཁྱད་པར་མེད་པར་ཁྱད་པར་ཅན་ཡོད་མིན། །མོ་གཤམ་བུ་ལའང་
དེ་ནི་ཡོད་པར་ཐལ། །གལ་ཏེ་འབྱུང་བར་འགྱུར་བས་བསྙད་འདོད་



262
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ན། །ནུས་པ་མེད་པར་འདི་ཡི་འབྱུང་འགྱུར་མེད། །ཕན་ཚུན་དོན་
ལ་བརྟེན་པའི་ འགྲུབ་ པ་ ནི། །གྲུབ་ མིན་ ཉིད་ ཅེས་དམ་ པ་ རྣམས་
ཀྱིས་གསུངས། །ཞེས་བྱུང་། དོན་ནི། རྣམ་ཤེས་མ་སྐྱེས་པའི་ངོ་བོ་ལ་ཡང་ནུས་པ་
རང་བཞིན་གྱིས་ཡོད་པ་མིན་ཏེ། མ་སྐྱེས་པའི་རྣམ་ཤེས་ད་ལྟ་མེད་པའི་ཕྱིར། དེས་
ན། ཁྱད་པར་རྣམ་ཤེས་མེད་པར་ཁྱད་པར་ཅན་ནུས་པ་ཡོད་པ་མིན་པའི་ཕྱིར། མ་
གྲུབ་ན། མོ་གཤམ་བུ་ལའང་ནུས་པ་དེ་ནི་ཡོད་པར་ཐལ་ལོ། །གལ་ཏེ་འབྱུང་བར་
འགྱུར་བའི་རྣམ་ཤེས་ལ་བསམ་ནས་རྣམ་ཤེས་ཀྱི་ནུས་པ་ཞེས་བསྙད་པར་འདོད་དོ་ཞེ་
ན། དེར་ཡང་སྙིང་བོ་མེད་དེ། རང་བཞིན་གྱིས་གྲུབ་པའི་རྣམ་ཤེས་སྐྱེད་པའི་ནུས་པ་
མེད་པར་རང་བཞིན་གྱིས་གྲུབ་པའི་རྣམ་ཤེས་འདི་ཡི་འབྱུང་འགྱུར་མེད་པའི་ཕྱིར།
རྣམ་ཤེས་དང་ནུས་པ་གཉིས་ཕན་ཚུན་ལ་ལྟོས་ནས་གྲུབ་བོ་ཞེ་ན། དེ་ལྟ་ན་རྣམ་ཤེས་
རང་བཞིན་གྱིས་མ་གྲུབ་པར་ཐལ། ཕན་ཚུན་དོན་ལ་བརྟེན་པའི་འགྲུབ་པ་ནི། རང་
བཞིན་གྱིས་གྲུབ་པ་ཉིད་མིན་ཞེས་དམ་པ་མཁྱེན་རབ་མངའ་བ་རྣམས་ཀྱིས་གསུངས་
པའི་ཕྱིར། ཞེས་པའོ། ། དེ་ནས་ལོ་
པ་དང་། གསུམ་པ། འདས་པ་ལ་དེ་དགག་པ་འཆད་པར། གལ་ཏེ་འགགས་པའི་
ནུས་སྨིན་ལས་འགྱུར་ན། །གཞན་གྱི་ནུས་པ་ལས་གཞན་འབྱུང་བར་
འགྱུར། །རྒྱུན་ ཅན་ རྣམས་དེར་ ཕན་ཚུན་ ཐ་དད་ ཡོད། །དེ་ཕྱིར་
ཐམས་ཅད་ཀུན་ལས་འབྱུང་བར་འགྱུར། །གལ་ཏེ་དེར་ནི་རྒྱུན་ཅན་
ཐ་དད་ཀྱི། །དེ་དག་ལ་རྒྱུན་ཐ་དད་མེད་དེའི་ཕྱིར། །ཉེས་མེད་ཅེ་
ན་འདི་ནི་བསྒྲུབ་བྱ་ཞིག །ཐ་མི་དད་རྒྱུན་སྐབས་མི་རིགས་ཕྱིར་རོ། །
བྱམས་ པ་ ཉེར་ སྦས་ ལ་ བརྟེན་ ཆོས་ རྣམས་ ནི། །གཞན་ ཉིད་ ཕྱིར་ ན་



263
༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ། །
རྒྱུད་གཅིག་གཏོགས་མིན་ཏེ། །གང་དག་རང་མཚན་ཉིད་ཀྱིས་སོ་སོ་
བ། །དེ་དག་རྒྱུད་གཅིག་གཏོགས་པ་རིགས་མ་ཡིན། །ཞེས་བྱུང་། དོན་
ནི། གལ་ཏེ་རྣམ་ཤེས་འགགས་པའི་ནུས་པ་སྨིན་པ་ལས་རྣམ་ཤེས་ཕྱི་མ་སྐྱེ་བར་
འགྱུར་རོ་ཞེ་ན། རང་བཞིན་གྱིས་གྲུབ་པ་གཞན་གྱི་ནུས་པ་ལས་འབྲས་བུའི་རྣམ་ཤེས་
གཞན་འབྱུང་བར་འགྱུར་བར་ཐལ། རྒྱུན་ཅན་སྐད་ཅིག་མ་རྣམས་རིམ་ཅན་དུ་འབྱུང་
བ་དེར་ཁྱོད་ལྟར་ན། སྔ་ཕྱི་ཕན་ཚུན་ངོ་བོ་ཉིད་ཀྱིས་ཐ་དད་པ་ཡོད་པའི་ཕྱིར། རང་
བཞིན་གྱིས་གྲུབ་པའི་གཞན་གྱི་ནུས་པ་ལས་འབྱུང་བར་འདོད་པའི་ཕྱིར། སྐྱོན་མེད་
སྙམ་ན། རྒྱུ་མཚན་དེ་ཡི་ཕྱིར། དངོས་པོ་ཐམས་ཅད་རང་ལས་གཞན་པའི་དངོས་པོ་
ཀུན་ལས་འབྱུང་བར་འགྱུར་རོ། །གལ་ཏེ་སྐད་ཅིག་རིམ་གྱིས་འབྱུང་བ་དེར་ནི་རྒྱུན་
ཅན་སྐད་ཅིག་མ་རྣམས་ངོ་བོ་ཉིད་ཀྱིས་གྲུབ་པའི་ཐ་དད་པ་ཡིན་མོད་ཀྱི་སྐད་ཅིག་སྔ་ཕྱི་
དེ་དག་ལ་རྒྱུན་ནི་ཐ་དད་པ་མེད་པ་སྟེ། རྒྱུན་གཅིག་པ་དེའི་ཕྱིར། ཐམས་ཅད་ལས་
ཐམས་ཅད་སྐྱེ་བར་ཐལ་བའི་ཉེས་པ་མེད་ཅེ་ན། སྔ་ཕྱི་ངོ་བོ་ཉིད་ཀྱིས་གྲུབ་པའི་སོ་སོ་
བ་ལ་རྒྱུན་གཅིག་པ་མེད་པས། རྒྱུན་གཅིག་པ་འདི་ནི་བསྒྲུབ་བྱ་ཞིག་སྟེ་མ་གྲུབ་པར་
ཐལ། སྔ་ཕྱི་ངོ་བོ་ཉིད་ཀྱིས་གྲུབ་པའི་ཐ་དད་པ་རྣམས་ལ། ཐ་མི་དད་པའི་རྒྱུན་ཏེ་
རྒྱུན་གཅིག་པའི་གོ་སྐབས་མི་རིགས་པའི་ཕྱིར་རོ། །དཔེར་ན། བྱམས་པ་དང་ཉེར་
སྦས་ལ་བརྟེན་པ་སྟེ་རྒྱུད་དུ་གཏོགས་པའི་ཆོས་རྣམས་ནི་གང་ཟག་སོ་སོ་བའི་གཞན་
ཉིད་ཡིན་པའི་ཕྱིར་ན། རྒྱུད་གཅིག་ཏུ་གཏོགས་པ་རིགས་པ་མིན་པ་བཞིན་ཏེ། སྔ་ཕྱི་
གང་དག་རང་མཚན་ཉིད་ཀྱིས་སོ་སོ་བ་དེ་དག་ནི་རྒྱུད་གཅིག་ཏུ་གཏོགས་པ་རིགས་པ་
མ་ཡིན་ནོ། །ཞེས་པའོ། །
གཉིས་པ། སླར་ཡང་ཕྱི་དོན་མེད་པར་རྣམ་ཤེས་ཡོད་པ་དགག་པ་ལ། འདོད་



264
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པ་བརྗོད་པ་དང་། དེ་དགག་པ་གཉིས། དང་བོ་འཆད་པར། མིག་བློ་སྐྱེ་བ་
རང་ནུས་གང་ཞིག་ལས། །དེ་མ་ཐག་ཏུ་ཀུན་ནས་སྐྱེ་འགྱུར་ཞིང་། །
རང་གི་རྣམ་ཤེས་རྟེན་གྱི་ནུས་དེ་ལ། །དབང་བོ་གཟུགས་ཅན་མིག་
ཅེས་བྱ་བར་རྟོགས། །འདི་ན་དབང་བོ་ལས་བྱུང་རྣམ་ པར་ རིག །
ཕྱི་གཟུང་མེད་ པར་ རང་ གིས་ ས་བོན་ ལས། །སྔོ་ སོགས་ སྣང་ ཉིད་
འབྱུང་བར་མ་རྟོགས་ནས། །སྐྱེ་བོས་ཕྱི་རོལ་གཟུང་བར་སེམས་ཁས་
ལེན། །རྨི་ལམ་ན་ནི་གཟུགས་དོན་གཞན་མེད་པར། །རང་ནུས་སྨིན་
ལས་དེ་ཡི་རྣམ་ཅན་སེམས། །འབྱུང་བ་ ཇི་ལྟ་དེ་བཞིན་སད་ལའང་
འདིར། །ཕྱི་རོལ་ མེད་པར་ཡིད་ནི་ཡོད་ཅེ་ན། །ཞེས་བྱུང་། དོན་ནི།
མིག་བློ་སྟེ་མིག་གི་རྣམ་ཤེས་སྐྱེས་པ་རང་གི་ནུས་པ་བག་ཆགས་གང་ཞིག་ཀུན་གཞིའི་
རྣམ་ཤེས་ལ་བཞག་པ་སྨིན་པ་ལས་དེ་མ་ཐག་ཏུ་མིག་གི་རྣམ་ཤེས་ཀུན་ནས་སྐྱེ་བར་
འགྱུར་ཞིང་། མིག་རང་གི་འབྲས་བུའི་རྣམ་ཤེས་སྐྱེད་པའི་རྟེན་གྱི་ནུས་པ་དང་ལྡན་པ་
དེ་ལ། འཇིག་རྟེན་ན་དབང་བོ་གཟུགས་ཅན་མིག་ཅེས་བྱ་བར་རྟོགས་ཀྱི་རྣམ་ཤེས་
ལས་རྫས་ཐ་དད་པའི་མིག་ནི་ཡོད་པ་མ་ཡིན་ནོ། ། འཇིག་རྟེན་འདི་ན་དབང་བོ་ལྔ་
ལས་བྱུང་བའི་རྣམ་པར་རིག་པ་ལྔ་སྔོན་པོ་སོགས་ཕྱི་རོལ་ཀྱི་གཟུང་བ་མེད་པར་རྣམ་
ཤེས་རང་གི་ས་བོན་ཀུན་གཞི་ལ་བཞག་པ་སྨིན་པ་ལས་སྔོ་སོགས་སྣང་བ་ཉིད་འབྱུང་
བར་མ་རྟོགས་ནས་སྐྱེ་བོས་ཕྱི་རོལ་ཀྱི་གཟུང་བར་སེམས་སྔོ་སོགས་སུ་སྣང་བ་དེ་ཁས་
ལེན་པ་སྟེ་མངོན་པར་ཞེན་ནོ་དེའི་ཕྱིར་ཕྱི་དོན་མེད་དོ། །རྣམ་པ་གཅིག་ཏུ་ན་རྨི་ལམ་
ན་ནི་གཟུགས་དོན་གཞན་དུ་གྱུར་པ་མེད་པར་རང་གི་བག་ཆགས་ཀྱི་ནུས་པ་སྨིན་པ་
ལས་གཟུགས་སྒྲ་སོགས་དེ་ཡི་རྣམ་པ་ཅན་གྱི་སེམས་འབྱུང་བ་ཇི་ལྟ་བ་དེ་བཞིན་དུ་



9༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ། །
265
སད་པའི་གནས་སྐབས་ལའང་འདིར་ཕྱི་རོལ་ཀྱི་དོན་མེད་པར་ཡུལ་ནི་རང་བཞིན་གྱིས
ཡོད་ཅེ་ན། ཞེས་པའོ། །
གཉིས་པ། དེ་དགག་པ་འཆད་པར། ཇི་ལྟར་མིག་མེད་པར་ནི་རྨི་
ལམ་དུ། །སྔོ་ སོགས་ སྣང་ བའི་ ཡིད་ སེམས་ འབྱུང་ དེ་ ལྟར། །མིག་
དབང་མེད་པར་ རང་ གི་ ས་བོན་ནི། །སྨིན་ལས་ལོང་ བ་ ལ་ འདིར་
ཅིས་མི་སྐྱེ། །གལ་ཏེ་ཁྱོད་ལྟར་ རྨི་ ལམ་དྲུག་པ་ཡི། །ནུས་པ་སྨིན་
ཡོད་སད་པར་མེད་གྱུར་ན། །དྲུག་པའི་ནུས་སྨིན་ཇི་ལྟ་འདིར་མེད་
པ། །དེ་ལྟར་ རྨི་ཚེ་ མེད་ ཅེས་ཅིས་མི་རིགས། །ཇི་ ལྟར་ མིག་མེད་
འདི་ཡི་རྒྱུ་མིན་ལྟར། །རྨི་ལམ་དུ་ཡང་ གཉིད་ནི་རྒྱུ་མ་ཡིན། །དེ་
ཕྱིར་རྨི་ལམ་དུ་ཡང་དེ་དངོས་མིག །བརྫུན་པའི་ཡུལ་ཅན་རྟོགས་
པར་རྒྱུར་ཁས་བླང་། །འདི་ཡིས་ལན་ནི་གང་དང་གང་བཏབ་པ། །
དེ་དང་དེ་ནི་དམ་བཅའ་མཚུངས་མཐོང་བས། །རྩོད་འདི་སེལ་བྱེད།
ཅེས་བྱུང་། དོན་ནི། ཇི་ལྟར་མིག་དབང་མེད་པར་ནི་རྨི་ལམ་དུ་སྔོ་སོགས་སྣང་བའི་
ཡིད་ཀྱི་སེམས་རང་བཞིན་གྱིས་འབྱུང་བ་དེ་ལྟར་དུ་མིག་དབང་མེད་པར་རྣམ་ཤེས་
རང་གི་ས་བོན་བག་ཆགས་ནི་སྨིན་པ་ལས་སད་པའི་ལོང་བ་ལ་ཡང་འདིར་མ་ལོང་བ་
ལྟ་བུའི་གཟུགས་གསལ་བར་མཐོང་བའི་ཤེས་པ་ཅིས་ཕྱིར་མི་སྐྱེ་སྟེ། སྐྱེ་རིགས་པར་
ཐལ། ལོང་བ་ལ་སད་རྨི་གཉི་གར་མིག་མེད་པར་མཚུངས་པའི་ཕྱིར། གལ་ཏེ་སེམས་
ཙམ་པ་ཁྱོད་ལྟར་ན་རྨི་ལམ་ན་དྲུག་པ་ཡི་སྟེ། དྲུག་པ་ཡིད་ཀྱི་ནུས་པ་སྨིན་པ་ཡོད་ལ་
སད་པར་མེད་པར་འགྱུར་བས་མི་མཚུངས་པར་འདོད་ན་དྲུག་པའི་ནུས་པ་སྨིན་པ་ཇི་
ལྟར་སད་པའི་དུས་འདིར་ལོང་བ་ལ་མེད་པ་དེ་ལྟར་རྨི་ལམ་གྱི་ཚེ་མེད་ཅེས་ཅིས་མི་



266 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རིགས་ཏེ་རིགས་པར་ཐལ། གཉི་ག་རང་བཞིན་གྱིས་ཡོད་མེད་མཚུངས་པའི་ཕྱིར།
ཇི་ལྟར་མིག་མེད་པ་སད་པའི་ལོང་བ་འདི་ཡི་དོན་སྣང་གི་བག་ཆགས་སྨིན་པའི་རྒྱུ་མིན་
པ་ལྟར་རྨི་ལམ་དུ་ཡང་གཉིད་ནི་དོན་སྣང་གི་བག་ཆགས་སྨིན་པའི་རྒྱུ་མ་ཡིན་ཏེ། ཕྱི་
རོལ་མེད་པར་ཤེས་པ་རང་བཞིན་གྱིས་གྲུབ་པ་སྐྱེ་ན་བག་ཆགས་སྨིན་པ་ལ་མི་ལྟོས་པའི་
ཕྱིར། བག་ཆགས་བརྫུན་པ་ལས་ཤེས་པ་བརྫུན་པ་སྐྱེས་པ་དེ་ཡི་ཕྱིར་རྨི་ལམ་དུ་ཡང་
སད་པའི་སྐབས་དེ་ལྟ་བུའི་དངོས་པོ་གཟུགས་ལ་སོགས་པ་མིག་གིས་མཐོང་བ་ལྟ་བུའི་
ཤེས་པ་བརྫུན་པའི་ཡུལ་ཅན་རྟོགས་པའི་སྟེ་ཐོབ་པའི་རྒྱུར་ནུས་པ་ཁས་བླང་བར་བྱའོ། །
སེམས་ཙམ་པ་འདི་ཡིས་དབུ་མ་བ་ལ་ལན་ནི་གང་དང་གང་བཏབ་པ་དེ་དང་དེ་ནི་དམ་
བཅའ་སྟེ། བསྒྲུབ་བྱ་མ་གྲུབ་པ་དང་མཚུངས་པར་མཐོང་བས་རྩོད་པ་འདི་སྟེ་རྣམ་པར་
རིག་པ་ཙམ་དུ་སྨྲ་བ་འདི་སེལ་བ་སྟེ་ལྡོག་པར་བྱེད་དོ། །ཞེས་པའོ། ། 11:|: :
གསུམ་པ། སེམས་ཙམ་པའི་ལུགས་བཀག་པ་ལ་ལུང་གིས་མི་གནོད་པར་
བསྟན་པ་ནི། སངས་རྒྱས་རྣམས་ཀྱིས་ནི། །འགར་ཡང་དངོས་པོ་ཡོད་
ཅེས་མ་བསྟན་ཏོ། །ཞེས་བྱུང་། དོན་ནི། སེམས་ཙམ་པའི་ལུགས་བཀག་པ་ལ་
ལུང་གིས་ཀྱང་མི་གནོད་དེ། རྫོགས་པའི་སངས་རྒྱས་རྣམས་ཀྱིས་ནི། རང་གི་ལུགས་
ལ་གསུང་རབ་འགར་ཡང་དངོས་པོ་བདེན་པར་ཡོད་ཅེས་མ་བསྟན་ཏོ། །རྒྱུ་མཚན་
དེའི་ཕྱིར་མི་གནོད་དོ། །ཞེས་པའོ། ། ། །
2 1:| གསུམ་པ། དེ་ལྟར་བཀག་པ་དང་མི་སྡུག་པ་བསྒོམ་པ་མི་འགལ་བར་བསྟན་པ་
དེ་ཉིད་འཆད་པར། རྣལ་འབྱོར་པ་ཡིས་བླ་མའི་མན་ངག་ལས། །ཀེང་
རུས་ཀྱིས་གང་ས་གཞི་མཐོང་བ་གང་། །དེར་ཡང་གསུམ་ཆར་སྐྱེ་བ་
མེད་པར་མཐོང་། །ལོག་པ་ཡིད་ལ་བྱེད་པར་བསྟན་ཕྱིར་རོ། །ཁྱོད་



267
༄༅། །སེམས་ཙམ་པའི་ལུགས་བྱེ་བྲག་ཏུ་དགག་པ།
ཀྱི་དབང་བློའི་ཡུལ་རྣམས་ཇི་ལྟ་བ། །དེ་ལྟར་མི་ སྡུག་ཡིད་ཀྱི་ ཡང་
འགྱུར་ན། །དེ་བཞིན་ཡུལ་དེར་བློ་གཏད་གཅིག་ཤོས་ཀྱིས། །རྟོགས་
འགྱུར་དེ་ནི་བརྫུན་པར་ཡང་མི་འགྱུར། །རབ་རིབ་དང་ལྡན་དབང་
བོ་ཅན་མཚུངས་པ། །ཆུ་འབབ་ཀླུང་ ལ་ཡི་དྭགས་ རྣག་བློ་ཡང་། །
ཞེས་བྱུང་། དོན་ནི། ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པ་མེད་ན་བླ་
མའི་མན་ངག་ལས་མི་སྡུག་པ་སྒོམ་པའི་རྣལ་འབྱོར་པ་རྣམས་ཀྱིས་ས་གཞི་ཀེང་རུས་
ཀྱིས་གང་བར་མཐོང་བ་ཇི་ལྟར་འཐད་དེ་ཀེང་རུས་མེད་ཀྱང་རང་བཞིན་གྱིས་གྲུབ་
པའི་ཤེས་པ་ཡོད་པའི་ཕྱིར་སྙམ་ན། མི་སྡུག་པ་སྒོམ་པའི་རྣལ་འབྱོར་པ་ཡིས་བླ་མའི་
མན་ངག་ལས་ཀེང་རུས་ཀྱིས་གང་བའི་ས་གཞི་མཐོང་བ་གང་ཡིན་པ་དེར་ཡང་ཡིད་
དབང་རྣམ་ཤེས་གསུམ་ཆར་རང་བཞིན་གྱིས་སྐྱེ་བ་མེད་པར་མཐོང་སྟེ། ཏིང་ངེ་
འཛིན་དེ་ལོག་པ་སྟེ་མོས་པ་ཡིད་ལ་བྱེད་པ་ཡིན་པར་མདོ་ལས་བསྟན་པའི་ཕྱིར་རོ། །
སེམས་ཙམ་པ་ཁྱོད་ཀྱི་ཟློས་གར་ལྟ་བུའི་ཡུལ་ལ་མིག་གཏད་པ་རྣམས་ཀྱིས་གཅིག་གི་
མིག་གི་དབང་བོའི་བློའི་ཡུལ་དེའི་རྣམ་པ་ཅན་སྐྱེས་པ་དེ་འདྲ་གཞན་རྣམས་ལ་ཇི་ལྟ་བ་
བཞིན་སྐྱེ་བ་དེ་ལྟར་མི་སྡུག་པའི་ཡིད་ཀྱི་རྣལ་འབྱོར་པའི་ཡང་ཀེང་རུས་མཐོང་བར་
འགྱུར་ན། དེ་བཞིན་དུ་ཡུལ་ཀེང་རུས་དེར་བློ་གཏད་པ་ན་གཅིག་ཤོས་རྣལ་འབྱོར་པ་
མ་ཡིན་པ་རྣམས་ཀྱིས་ཀེང་རུས་རྟོགས་པར་འགྱུར་དགོས་ལ། དེ་ལྟ་ན་ཏིང་ངེ་འཛིན་
དེ་ནི་བརྫུན་པར་ཏེ་ལོག་པའི་དོན་ཡིད་ལ་བྱེད་པར་ཡང་མི་འགྱུར་པར་ཐལ། ཀེང་
རུས་གསལ་སྣང་གི་ཤེས་པ་རང་བཞིན་གྱིས་གྲུབ་ན་མན་ངག་ལ་ལྟོས་མི་དགོས་པའི་
ཕྱིར། རབ་རིབ་དང་ལྡན་པའི་དབང་བོ་ཅན་གྱི་བློ་དཔེར་མི་རུང་བ་དེ་བཞིན་དུ་དེ་དང་
མཚུངས་པ་ཆུ་འབབ་པའི་ཀླུང་ལ་ཡི་དྭགས་རྣམས་ཀྱིས་རྣག་ཏུ་སྣང་བའི་བློ་ཡང་ཕྱི་རོལ་



268
མེད་པར་ཤེས་པ་རང་བཞིན་གྱིས་ཡོད་པའི་དཔེར་མི་རུང་བར་ཤེས་པར་བྱའོ། །ཞེས་
1:|:
ཆུ་འབབ་ཀྱི་མཐའ་དཔྱད།
འདིའི་སྐབས་སུ་མཐའ་དཔྱད་པ་ལ་གསུམ་ལས། དང་བོ་ལ་ཁ་ཅིག བྱེ་སྨྲ་མ་
གཏོགས་གྲུབ་མཐའ་གོང་མ་གསུམ་གྱིས་རྣམ་རིག་མ་ཡིན་པའི་གཟུགས་མི་འདོད་
ཟེར་བ་མི་འཐད་པར་ཐལ། རྣམ་རིག་མ་ཡིན་པའི་གཟུགས་མདོ་སྡེ་བས་ཀྱང་འདོད།
ཐོགས་མེད་སྐུ་མཆེད་གཉིས་ཀྱིས་ཀྱང་བཞེད། འཕགས་པ་ཡབ་སྲས་གཉིས་དང་།
སངས་རྒྱས་བསྐྱངས་དང་ཟླ་བས་ཀྱང་བཞེད་པའི་ཕྱིར། དང་བོ་གྲུབ་སྟེ། རྣམ་རིག་
མིན་པའི་གཟུགས་ཡོད་མིན་ཞེས་པའི་ཐད་ཀྱི་དུས་འཁོར་ཊིཀ་ཆེན་ལས། སོ་སོར་
ཐར་པའི་སྡོམ་པ་ལྟ་བུ་བསྟན་དུ་མེད་ཅིང་ཐོགས་པ་མེད་པའི་རྣམ་པར་རིག་བྱེད་མ་
ཡིན་པའི་གཟུགས་གཟུགས་མཚན་ཉིད་པར་གྱུར་པ་ཡོད་པ་མ་ཡིན་ནོ་ཞེས་པས་དེའི་
ལུགས་ལ་རྣམ་རིག་མ་ཡིན་པའི་གཟུགས་ཡོད་ཀྱང་། གཟུགས་མཚན་ཉིད་པ་མ་ཡིན་
པར་བཤད་པའི་ཕྱིར། གཉིས་པ་གྲུབ་སྟེ། མངོན་པ་ཀུན་བཏུས་དང་ཕུང་བོ་ལྔའི་
རབ་བྱེད་ལས། རྣམ་རིག་མ་ཡིན་པའི་གཟུགས་བཤད་པའི་ཕྱིར། གསུམ་པ་གྲུབ་སྟེ།
རྩ་ཤེས་ལས། སྲིད་པ་དེ་ཡང་ཕུང་བོ་ལྔ་ཞེས་དང་། སྤྱོད་བསྡུས་ལས། རང་རིག་པ་
ཙམ་འགའ་ཞིག་གིས་རྣམ་པར་རིག་བྱེད་མ་ཡིན་པ་ནི་ཞེས་དང་། བུདྡྷཔཱལིཏ་ལས་



༄༅། །ཆུ་འབབ་ཀྱི་མཐའ་དཔྱད།
269
སྲིད་པ་དེ་ཡང་ཕུང་བོ་ལྔ་བ་ཡིན་པར་ཤེས་པར་བྱའོ། །ཞེས་དང་། ཚིག་གསལ་ལས།
སྲིད་པ་དེ་ཡང་ཕུང་བོ་ལྔ་སྟེ། ཞེས་གསུངས་པའི་ཕྱིར་དང་། ཐལ་འགྱུར་བའི་ལུགས་
ལ། ཆོས་ཀྱི་སྐྱེ་མཆེད་པའི་གཟུགས་ལྔ་ཡོད་པས་རྣམ་པར་རིག་བྱེད་མ་ཡིན་པའི་
གཟུགས་ཡོད་པའི་ཕྱིར། དེར་ཐལ། མངོན་པ་ཀུན་བཏུས་ལས། ཆོས་ཀྱི་སྐྱེ་མཆེད་
པའི་གཟུགས་གང་ཞེ་ན། དེ་ནི་རྣམ་པ་ལྔར་བལྟ་སྟེ། བསྡུས་པ་ལས་གྱུར་པ་དང་།
མངོན་པར་སྐབས་ཡོད་པ་དང་། ཡང་དག་པར་བླངས་པ་ལས་གྱུར་པ་དང་། ཀུན་
བཏགས་པ་དང་། དབང་འབྱོར་པའོ། །ཞེས་གསུངས་པའི་ཕྱིར། ཁྱབ་སྟེ། དེ་
སེམས་ཙམ་པའི་སྒྲོ་བཏགས་ཙམ་མ་ཡིན་པར་སྐབས་འདིར་ཡང་ཁས་ལེན་པའི་ཕྱིར།
རྣམ་བཤད་ལས། དེ་ལ་ཆོས་ཀྱི་སྐྱེ་མཆེད་པའི་གཟུགས་ལྔ་ནི། དངོས་པོར་སྨྲ་བའི་
གྲུབ་མཐས་བཏགས་པ་མ་ཡིན་གྱི། མདོ་ལས་གསུངས་ཤིང་། རང་ཉིད་ཀྱང་དེ་ལྟར་
བཞེད་དོ་ཞེས་ཟླ་གྲགས་རང་ཉིད་ཀྱིས་བཞེད་པར་གསུངས་པའི་ཕྱིར། དེས་ན་བྱེ་སྨྲ་
མ་གཏོགས་རང་སྡེ་གཞན་གྱིས་རྡུལ་ཕྲ་རབ་བསྡུས་པ་ལས་གྱུར་པའི་གཟུགས་དང་།
ཡིད་ཤེས་ཁོ་ན་ལ་སྣང་བའི་བར་སྣང་སྐུ་བསངས་མངོན་པར་སྐབས་ཡོད་དང་། རྨི་
ལམ་གྱི་རྟ་གླང་དང་ས་གཞི་ཀེང་རུས་ཀྱིས་ཁྱབ་པར་སྣང་བ་སོགས་ཀུན་བཏགས་པའི་
གཟུགས་དང་། དགྲ་བཅོམ་གཉིས་དང་དག་ས་བས་དངོས་སུ་ཀེང་རུས་ཀྱིས་ཁྱབ་
པར་སྤྲུལ་བ་དབང་འབྱོར་པའི་གཟུགས་དང་
། ཡང་དག་པར་བླངས་པ་ལས་བྱུང་བའི་
གཟུགས་ནི་སོ་ཐར་གྱི་སྡོམ་པ་ལྟ་བུ། མདོ་སེམས་རང་རྒྱུད་པ་གསུམ་གྱིས་གཙོ་བོ་
ཤེས་པ་དང་། བྱེ་སྨྲ་དང་ཐལ་འགྱུར་བས་གཟུགས་སུ་འདོད་དོ། །ཁོ་ན་རེ། ལུགས་
འདིར་ལུས་ངག་གི་ལས་གཟུགས་ཅན་ཡིན་པ་མི་འཐད་པར་ཐལ། དེ་ལྟར་འདོད་པ་
དབྱིག་གཉེན་གྱིས་བཀག་ཅིང་། ལམ་རིམ་ལས་ཀྱང་སྐྱེས་བུ་ཆུང་ངུའི་སྐབས་སུ་



270
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སེམས་པར་གསུངས་པའི་ཕྱིར་ན་མ་ཁྱབ་སྟེ། ལམ་རིམ་གྱི་དེ་མདོ་སེམས་རང་རྒྱུད་པ་
གསུམ་གྱི་སྤྱི་བཤད་དང་། དབྱིག་གཉེན་གྱིས་གསུངས་པ་སྐབས་འདིར་ཁས་མི་ལེན་
པའི་ཕྱིར། དེར་ཐལ། སྐབས་འདིར་ལུས་ངག་གི་ལས་གཟུགས་ཅན་དུ་བཞེད་པའི་
ཕྱིར། ཊཱིཀ་ཆེན་ལས། དེ་ལ་གཞུང་གཞན་ལས་བྱེ་བྲག་ཏུ་སྨྲ་བས་ལུས་ངག་གི་ལས་
གཟུགས་ཅན་དུ་འདོད་པ་བཀག་ནས་ལུས་ངག་གི་བྱ་བ་ལ་འཇུག་པའི་དུས་ཀྱི་སེམས་
པ་ལ་བཤད་མོད་ཀྱང་ཟླ་བས་གཟུགས་ཅན་དུ་བཞེད་དོ། །ཡིད་ཀྱི་ལས་ནི་སེམས་པ་
ཡིན་མོད་ཀྱང་སེམས་པ་དང་མཚུངས་ལྡན་གྱི་སེམས་སེམས་བྱུང་གཞན་རྣམས་དེ་དང་
ངོ་བོ་གཅིག་པས་ཡིད་ལས་ཕུང་བོ་བཞི་བའི་རང་བཞིན་དུ་བཤད་དོ། །ཞེས་གསུངས་
པའི་ཕྱིར། ཁ་ཅིག ལུགས་འདིར་གཟུགས་བརྙན་ཤེས་པའི་བདག་ཉིད་དུ་འདོད་པ་
མི་འཐད་པར་ཐལ། མེ་ལོང་གི་བྱད་བཞིན་གྱི་གཟུགས་བརྙན་དེ་རྒྱལ་དཔོག་པ་
སོགས་ཀྱིས་མིག་གི་འོད་ཟེར་མེ་ལོང་ལ་ཕོག་པ་ཕྱིར་ལོག་པས་རང་གི་བཞིན་མཐོང་
བར་འདོད། བྱེ་སྨྲས། དེར་གཟུགས་གཞན་དྭངས་པ་ཞིག་འབྱུང་བར་འདོད། མདོ་
སེམས་རྣལ་འབྱོར་སྤྱོད་པའི་དབུ་མ་རང་རྒྱུད་པ་གསུམ་གྱིས་དེ་བཀག་ནས་སེམས་ཀྱི་
འཁྲུལ་སྣང་སེམས་ལས་དོན་གཞན་མ་ཡིན་པ་ཞིག་ལ་འདོད། ཐལ་འགྱུར་བ་དང་
མདོ་སྡེ་སྤྱོད་པའི་དབུ་མ་རང་རྒྱུད་པ་གཉིས་ཀྱིས་འཁྲུལ་བའི་དབང་ཤེས་ཀྱི་གཟུང་བྱའི་
གཟུགས་བརྙན་སོགས་ཕྱི་དོན་དུ་གྲུབ་པར་འདོད་པའི་ཕྱིར། ཁ་ཅིག ཟད་པར་གྱི་
ཏིང་ངེ་འཛིན་ལ་ས་གཞི་ཀེང་རུས་ཀྱིས་ཁྱབ་པར་སྣང་བ་ཆོས་ཅན། ཀུན་བཏགས་
པའི་གཟུགས་མ་ཡིན་པར་ཐལ། གཟུགས་ཀྱི་སྐྱེ་མཆེད་ཡིན་པའི་ཕྱིར། དེར་ཐལ།
ཕལ་བའི་མིག་ཤེས་ལ་སྣང་བའི་ཕྱིར་ན་མ་ཁྱབ། ཁ་ཅིག ཆོས་ཐམས་ཅད་སེམས་
ཀྱིས་གང་བཟོས་བཟོས་ཡིན་གྱི། དོན་ལ་ཅི་ཡང་མེད་དེ་ཆུ་ལྟ་བུའི་དངོས་པོ་གཅིག་ལྷ་



:
༄༅། །ཆུ་འབབ་ཀྱི་མཐའ་དཔྱད། །
271
ལ་བདུད་རྩི་དང་། མི་ལ་ཆུ་དང་། ཡི་དྭགས་ལ་རྣག་ཁྲག་ཏུ་སྣང་བའི་ཕྱིར། ཐེག་
བསྡུས་ལས། ཡི་དྭགས་དུད་འགྲོ་མི་རྣམས་དང་། ཞེས་སོགས་གསུངས་པའི་ཕྱིར་
ཟེར། དེ་ལ་འོ་ན། འགྲོ་བ་དེ་དག་ལ་སེམས་ཅན་སྤྱི་མཐུན་མ་ཡིན་པའི་རང་རང་གི་
ཐུན་མོང་མ་ཡིན་པའི་ལས་ཀྱི་དབང་གིས་ལུས་དང་ལོངས་སྤྱོད་འབྱུང་བ་མེད་པར་
ཐལ། ལྷ་ལ་གཟུགས་མཛེས་པ་དང་། ལོངས་སྤྱོད་གོས་དང་བདུད་རྩི་དང་། མི་ལ་
གཟུགས་འབྲིང་དང་། ལོངས་སྤྱོད་བཟང་ངན་འདྲེས་མ་ཆུ་སོགས་དང་། ཡི་དྭགས་
ལ་ལུས་རིད་ཅིང་མདོག་ངན་པ་དང་། ལོངས་སྤྱོད་རྣག་ཁྲག་སོགས་དང་། དམྱལ་བ་
བ་ལ་ལུས་མི་སྡུག་པ་སོལ་བ་ལྟ་བུ་དང་། ལོངས་སྤྱོད་ཁྲོ་ཆུ་ཁོལ་མ་སོགས་འབྱུང་བ་
ཁྱེད་རང་ལྟར་ན་གཞི་མ་གྲུབ་པའི་ཕྱིར་ཏེ། དེ་ལྟར་སྣང་ཞིང་མྱོང་བ་ནི་དོན་ལ་མ་
གྲུབ་ཅིང་། སེམས་ཀྱིས་བཟོས་ཙམ་ཡིན་པའི་ཕྱིར། འདོད་མི་ནུས་ཏེ། འགྲོ་བ་དེ་
དག་གི་ལུས་དང་ལོངས་སྤྱོད་རང་རང་གི་ཐུན་མོང་མ་ཡིན་པའི་ལས་ཀྱི་བདག་འབྲས་
ཀྱི་དབང་གིས་འབྱུང་བ་ཡོད་ལ་ལས་མ་བསགས་པའི་འགྲོ་བ་གཞན་གྱིས་མི་མྱོང་བའི་
ཕྱིར། ཁ་ཅིག་ན་རེ། རབ་རིབ་ཅན་ལ་སྐྲ་ཤད་དང་། ལས་ཅན་གྱི་ལྷ་དང་ཡི་དྭགས་
ལ་བརླན་གཤེར་གྱི་སྟེང་གི་བདུད་རྩི་དང་རྣག་ཁྲག་མཐོང་བའི་དོན་རྣམས་དངོས་
གནས་ལ་གྲུབ་མ་གྲུབ་ཀྱི་ཁྱད་པར་མེད་པས་མེད་ཟེར་བ་མི་འཐད་པར་ཐལ། རབ་
རིབ་ཅན་ལ་སྐྲ་ཤད་དུ་སྣང་བ་ནི། དབང་བོ་འཁྲུལ་བའི་སྣང་བ་ཡིན་པས་དོན་དངོས་
གནས་མེད་ཀྱང་། ལས་ཅན་གྱི་ལྷ་དང་ཡི་དྭགས་གཉིས་ལ་སོ་སོར་སྣང་བའི་བདུད་རྩི་
དང༌། རྣག་ཁྲག་དངོས་གནས་ལ་གྲུབ་པའི་ཁྱད་པར་འཐད་པའི་ཕྱིར། དང་བོ་གྲུབ་
སྟེ། རྩ་བར། སྒྱུ་མ་སྨིག་རྒྱུ་སོགས་ལ་བརྟགས་པ་གང་། །དེ་དག་འཇིག་རྟེན་ལས་
ཀྱང་ཡོད་མིན་ཉིད། །ཅེས་སྐྲ་ཤད་དང་སྨིག་རྒྱུ་སོགས་ཐ་སྙད་དུ་མེད་ཀྱང་བློ་འཁྲུལ་བ་



272
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལ་སྣང་དུ་རུང་བར་བཤད་པའི་ཕྱིར། གཉིས་པ་གྲུབ་སྟེ། ཡི་དྭགས་ལ་སྣང་བའི་རྣག་
ཁྲག་མི་དགེ་བའི་ལས་ཀྱི་འབྲས་བུ་དང་། ལྷ་ལ་སྣང་བའི་བདུད་རྩི་དེ་སངས་རྒྱས་ལ་
ཁྲུས་ཕུལ་བ་ལས་ཀྱང་བྱུང་བ་ཡོད་པའི་ཕྱིར། ཁ་ཅིག་ན་རེ། ལས་ཅན་གྱི་ལྷ་མི་ཡི་
དྭགས་གསུམ་ལ་བརླན་གཤེར་ཕོར་གང་དེ་ཉིད་བདུད་རྩི་རྣག་ཁྲག་ཆུ་དྭངས་ཤིང་
བསིལ་བར་སྣང་བའི་ལྷ་མི་ཡི་དྭགས་གསུམ་གྱི་མིག་ཤེས་ཚད་མ་ཡིན་ཟེར་ན། དེ་
འདྲའི་བརླན་གཤེར་ཕོར་གང་ཆོས་ཅན། ཆུ་རྣག་བདུད་རྩི་གསུམ་ག་ཡིན་པར་ཐལ།
ཁྱོད་དེ་གསུམ་རེ་རེར་སྣང་བའི་ཚད་མ་ཡོད་པའི་ཕྱིར། དེ་དག་ལ་མ་ཁྱབ་ན། འགལ་
བ་ལ་མ་འཁྲུལ་བའི་ཚད་མ་ཡོད་པར་ཐལ་བ་དང། ཚད་གྲུབ་ལ་ཡིད་བརྟན་མི་རུང་
བར་ཐལ་ལོ་ཟེར། ཁོ་ན་རེ། འདོད་པའི་ལྷ་མི་ཡི་དྭགས་དེ་འདྲའི་ལས་ཅན་གསུམ་
གྱིས་བརླན་གཤེར་ཕོར་གང་ལ་བཏུད་ནས་བལྟས་པ་དེའི་ཚེ། བརླན་གཤེར་ཕོར་
གང་གི་སྟེང་དུ་ཆུ་རྣག་བདུད་རྩི་ཐོགས་བཅས་རགས་པ་གསུམ་ཡོད་པར་ཐལ། དེའི་
ཚེ་བརླན་གཤེར་ཕོར་གང་གི་སྟེང་དུ་དེ་གསུམ་ཡོད་པ་གང་ཞིག དེ་གསུམ་འདོད་པའི་
སས་བསྡུས་ཀྱི་གཟུགས་རགས་པ་ཡིན་པའིཕྱིར། འདོད་ན། མི་དེས་ཆུ་བཞིན་དུ་དེ་
འདྲའི་རྣག་ཀྱང་མཐོང་བར་ཐལ། མི་དེས་རང་གི་ལོངས་སྤྱད་བྱའི་ཆུ་དང་ཤ་རུལ་གྱི་
རྣག་སོགས་མཐོང་བའི་ཕྱིར་ན་མ་ཁྱབ་སྟེ། ཆུ་དེའི་སྟེང་གི་རྣག་ནི་ཡི་དྭགས་ཁོ་ནའི་
ལས་དབང་གིས་བྱུང་བས་ན་མི་དེའི་ལས་དབང་གིས་མི་མཐོང་བའི་ཕྱིར། འོ་ན་ཁྱོད་
རང་ལ། དེའི་ཚེ་མི་དེས་ཡི་དྭགས་མཐོང་བར་ཐལ། མི་དེས་མི་ཡུལ་གྱི་དུད་འགྲོའི་
གཟུགས་དང་རྣག་ཁྲག་སོགས་མཐོང་བའི་ཕྱིར། ཡང་ཁོ་ན་རེ། དེའི་ཚེ་མི་དེས་རྣག་
གི་འོག་གི་ཆུ་མི་མཐོང་བར་ཐལ། རྣག་དེ་ཐོགས་བཅས་རགས་པའི་གཟུགས་ཡིན་
པའི་ཕྱིར། དཔེར་ན། ད་ལྟ་རྣག་ཁར་ཡོད་པའི་འོག་གི་ཆུ་བཞིན་ཟེར་ན་མ་ཁྱབ།



། །ཆུ་འབབ་ཀྱི་མཐའ་དཔྱད། །
273
འོ་ན། དེའི་ཚེ་མི་དེས་ཡི་དྭགས་ཀྱི་འོག་གཞིའི་ས་མི་མཐོང་བར་ཐལ། ཡི་དྭགས་ཀྱི་
གཟུགས་ཐོགས་བཅས་རགས་པ་ཡིན་པའི་ཕྱིར། དཔེར་ན། མིས་ནོན་པའི་འོག་
གཞིའི་ས་བཞིན་ནོ། །ཁ་ཅིག་ན་རེ། དེའི་ཚེ་བརླན་གཤེར་ཕོར་གང་གི་སྟེང་དུ་ཆུ་
རྣག་བདུད་རྩི་དངོས་གནས་པ་མེད་པར་ཐལ། ཆུ་ཀླུང་གི་འགྲམ་དུ་དེ་འདྲའི་ལས་
ཅན་གྱི་ལྷ་མི་ཡི་དྭགས་གསུམ་གྱིས་བལྟས་པའི་ཚེ་རྣག་ཐིགས་པ་གཅིག་ཀྱང་མེད་པའི་
ཕྱིར། ཉི་ཤུ་བའི་འགྲེལ་བ་ལས། དེ་ལ་རྣག་ཐིགས་པ་འགའ་ཡང་མེད་ན། རྣག་གི་
ཀླུང་ག་ལ་ཡོད། ཅེས་སོགས་གསུངས་པའི་ཕྱིར་ན་མ་ཁྱབ་སྟེ། དེ་སེམས་ཙམ་པའི་
ལུགས་ལ་ཕྱི་དོན་དུ་གྲུབ་པའི་རྣག་ཐིགས་པ་འགའ་ཡང་མེད་པའི་དོན་ཡིན་པའི་ཕྱིར།།
ཁ་ཅིག་ན་རེ། གཟུགས་ཅན་ཐོགས་བཅས་གཅིག་གིས་རང་གི་གོ་སར་གཟུགས་ཅན་
ཐོགས་བཅས་གཞན་འབྱུང་བའི་གོ་མི་འགོག་པར་ཐལ། དེ་འདྲའི་ལས་ཅན་གྱི་ལྷ་མི་
ཡི་དྭགས་གསུམ་གྱིས་བརླན་གཤེར་ཕོར་གང་ལ་ཐུན་མོང་དུ་བལྟས་པའི་ཚེ། བརླན་
གཤེར་ཕོར་གང་བོ་དེའི་གོ་ས་ན་ཆུ་རྣག་བདུད་རྩི་གསུམ་དངོས་གནས་པ་ཅིག་ཅར་
ཡོད་པའི་ཕྱིར་ན་མ་ཁྱབ། འོ་ན། ཁྱོད་རང་ལ་གཟུགས་ཅན་གྱི་དངོས་པོ་ཐོགས་
བཅས་གཅིག་གིས་རང་གི་གོ་སར་གཟུགས་ཅན་གྱི་དངོས་པོ་ཐོགས་བཅས་གཞན་
འབྱུང་བའི་གོ་མི་འགོག་པར་ཐལ། ཆ་ཅན་ཐོགས་བཅས་ཀྱི་གཟུགས་ཅན་གྱི་བུམ་པ་
གཅིག་གི་གོ་སར་ཐོགས་བཅས་ཀྱི་གཟུགས་ཅན་བུམ་པའི་མཆུ་ཞབས་ལྟོ་བ་སོགས་དུ་
མ་ཡོད་པའི་ཕྱིར། ཁྱབ་པ་འགྲིག གཞན་ཡང་། བརླན་གཤེར་ཕོར་གང་གི་གོ་སར་
འོ་མ་དང་། ཁྲག་དང་། ཆུ་ཆང་བཞི་ཡོད་པ་སྲིད་པས་གཟུགས་ཅན་གྱི་ཐོགས་བཅས་
ཀྱི་དངོས་པོ་གཅིག་གིས་རང་གི་གོ་སར་ཐོགས་བཅས་ཀྱི་གཟུགས་ཅན་གཞན་འབྱུང་
བའི་གོ་མི་འགོག་པར་ཐལ་ལོ། །འདོད་མི་ནུས་ཏེ། ཐོགས་བཅས་ཀྱི་དོན་ཡོད་པའི་



274
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཕྱིར། ཁ་ཅིག གཟུགས་ཅན་ཡིན་ན། རང་གི་གོ་སར་གཟུགས་ཅན་གཞན་འབྱུང་
བ་ལ་གེགས་བྱེད་པས་ཁྱབ་ཟེར་བ་ནི། བར་དོ་བའི་ལུས་ཀྱིས་མ་ངེས་པའི་ཕྱིར་ཏེ།
མཛོད་ལས། དབང་བོ་ཀུན་ཚང་ཐོགས་མེད་རྒྱུ། །ཞེས་དང་། རྣམ་འགྲེལ་ལས།
ལུས་ཅན་ཡིན་ཡང་ཕྲ་བའི་ ཕྱིར། །འགའ་ཞིག་ལ་ལར་ཐོགས་མེད་དེ། ། ཞེས་
གསུངས་པའི་ ཕྱིར། བྱས་པ་ལ་ཁོ་ན་རེ། ངེད་ཀྱི་དམ་བཅའ་འཐད་པར་ཐལ། །
མཛོད་ལས། གཅིག་ན་ལྷན་ཅིག་གཉིས་མེད་ཕྱིར། །ཞེས་གསུངས་པའི་ཕྱིར་ན་མ་
ཁྱབ་སྟེ། ཕན་ཚུན་གཉིས་ཀ་ཐོགས་བཅས་ཡིན་པ་ལ་དགོངས་པའི་ཕྱིར། རྗེ་ཐམས་
ཅད་མཁྱེན་པས། བལྟ་བྱ་ཐུན་མོང་བའི་བརླན་གཤེར་ཕོར་གང་ལ་ལས་ཅན་གྱི་ལྷ་མི་
ཡི་དྭགས་གསུམ་གྱིས་ཐུན་མོང་དུ་བལྟས་པའི་ཚེ་དེའི་གོ་སར་ཆུ་རྣག་བདུད་རྩི་ཕོར་བ་
གསུམ་དངོས་གནས་ལ་གྲུབ་ཀྱང་ཆ་གཞན་མི་མཐོང་བར་རང་རང་གི་ལས་ཀྱི་བདག་
འབྲས་སུ་གྱུར་པའི་ཆ་དེ་དང་དེ་མཐོང་བར་གསུངས་པ་ལ། རོང་སྟོན་ན་རེ། དེ་མི་
འཐད་པར་ཐལ། དེ་ལྟར་འདོད་པ་ཆོས་གྲགས་ཀྱིས་རྣམ་འགྲེལ་ལས། གལ་ཏེ་དེར་
ཡང་མཐོང་མེད་ལ། །བརྟེན་ནས་གཟུགས་གཞན་འབྱུང་འགྱུར་ན། །ཞེས་སོགས་ཀྱི་
གཞུང་གིས་བཀག་པའི་ཕྱིར། ཞེས་དེས་མཛད་པའི་བཤེས་སྤྲིངས་རྣམ་བཤད་ལས་
བཤད་དོ། །དེ་ལ་མཁས་གྲུབ་རྗེ་ན་རེ། དེ་མི་འཐད་པར་ཐལ། གཞུང་དེས་བྱེ་བྲག་
སྨྲ་བས་གཟུགས་ལ་ཐག་ཉེ་རིང་ནས་བལྟས་པའི་ཚེ་ཡུལ་དང་དབང་བོའི་བར་དུ་ལས་
གཟུགས་གསར་དུ་སྐྱེས་པའི་དབང་གིས་གསལ་མི་གསལ་གྱི་ཁྱད་པར་འབྱུང་བ་ཡིན་
ཞེས་པའི་འདོད་ཚུལ་དེ་འགོག་པ་ཡིན་གྱི། སྐྱེས་བུ་གཅིག་ལ་དགྲ་གཉེན་གཉིས་ཀྱིས་
བལྟས་པའི་དུས་སུ་ཡིད་དུ་འོང་མི་འོང་གི་ཆ་གཉིས་སུ་གནས་ཀྱང་གཉིས་ཀས་གཉིས་
ཀ་མི་མཐོང་བའི་འདོད་ཚུལ་དེ་བཀག་པ་མ་ཡིན་པས་ཆོས་ཀྱི་གྲགས་པའི་གཞུང་



275
:| ༄༅། །ཆུ་འབབ་ཀྱི་མཐའ་དཔྱད། །
ལུགས་དང་དགག་ཡུལ་གྱི་འདོད་པ་གཉི་གས་རྒྱུས་ཅི་ཡང་མེད་པ་གསལ་བར་བྱས་
ཞེས་སྟོང་ཐུན་ལས་བཀག་གོ །ཡང་ལས་ཅན་གྱི་ལྷ་ལ་ཡུལ་དབང་གཉིས་ཀྱི་བར་དུ་
དགེ་བའི་ལས་དབང་གིས་བདུད་རྩི་མཐོང་བྱེད་ཀྱི་རྣམ་སྨིན་གྱི་གཟུགས་ཅན་གསལ་
བ་ཞིག་སྐྱེས་པ་ལྟ་བུ་ལ་ལས་གཟུགས་ཟེར་བས་དེས་བདུད་རྩི་མཐོང་བར་བྱེད་ཅིང་
རྣག་སོགས་མཐོང་མི་འོས་པ་བསྒྲིབས་པར་འདོད་ལ། ཆོས་གྲགས་ཀྱིས་དེ་འདྲའི་
བར་དུ་ལས་གཟུགས་སྐྱེ་བ་བཀག་གི་རྩ་བའི་བརླན་གཤེར་གྱི་གོ་སར་རྣག་ཡོད་པ་ལྟ་བུ་
མ་བཀག་པས་རྗེའི་གསུང་དེ་དག་རྣམ་འགྲེལ་དང་འགལ་སྙམ་པའི་དོགས་པའི་གནས་
མེད་དོ། །ཁ་ཅིག་ན་རེ། བལྟ་བྱ་བརླན་གཤེར་ཕོར་གང་ལ་ལྷ་མི་ཡི་དྭགས་གསུམ་
གྱིས་ཐུན་མོང་དུ་བལྟས་པའི་ཚེ་དངོས་པོ་གཅིག་ལ་མཐོང་ཚུལ་ཐ་དད་པ་འབྱུང་བ་མི་
འཐད་པར་ཐལ། དེའི་ཚེ་རྣག་སོགས་བལྟ་བྱ་འགལ་བ་གསུམ་སོ་སོར་མཐོང་བའི་
ཕྱིར་ན་མ་ཁྱབ། ཐེག་བསྡུས་ལས། དངོས་ གཅིག་ཡུལ་ནི་ ཐ་དད་ཕྱིར། ཞེས་
གསུངས་པའི་ཕྱིར། ཁྱོད་རང་ལ། སྐྱེས་བུ་གཅིག་གིས་ཡན་ལག་ལྔས་བྱ་བ་ལྔ་བྱས་
པའི་ཚེ་བྱེད་པ་བོ་སྐྱེས་བུ་གཅིག་གིས་བྱས་པ་མ་ཡིན་པར་ཐལ་ལོ། །ཡན་ལག་ལྔ་བོ་དེ་
དག་སྐྱེས་བུ་གཅིག་གིས་ཆ་ཤས་ཡིན་པས་བྱ་བ་ཐ་དད་པ་ལྔ་ཡང་བྱེད་པ་བོ་སྐྱེས་བུ་
གཅིག་གིས་བྱས་པར་འཇོག་ཟེར་ན། སྔར་གྱི་ཆུ་རྣག་བདུད་རྩི་གསུམ་བརླན་ཞིང་
གཤེར་བའི་དངོས་པོ་གཅིག་གི་ཆ་ཡིན་པས་དོན་གཅིག་ལའང་མཐོང་ཚུལ་གསུམ་
འབྱུང་བ་མི་འགལ་ཞེས་བཤད་ཆོག་པའི་ཕྱིར། ཁ་ཅིག བལྟ་བྱ་བརླན་གཤེར་ཕོར་
གང་གི་གོ་སར་ཆུ་རྣག་བདུད་རྩི་ཕོར་གསུམ་ཡོད་པར་དུས་འཁོར་ཊིཀ་ཆེན་ལས་
བཤད་པའི་ཕྱིར་ན་མཁས་པ་འགའ་ཞིག་དེ་སྟོང་ཐུན་དང་འགལ་ཟེར་བ་མི་འཐད་པར་
ཐལ། དེའི་ཚེ་བརླན་གཤེར་ཕོར་གང་གི་གོ་སར་ཆུ་རྣག་བདུད་རྩི་ཕོར་གསུམ་ཡོད་



276
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཀྱང་སྐྱོན་མི་འབྱུང་བའི་ཕྱིར་ཏེ། ཁྲག་ཆང་འོ་མ་ཕོར་གསུམ་གྱིས་ཕོར་བ་གཅིག་
བཀང་ཆོག་པའི་ཕྱིར་ཏེ། ཕོར་བ་གསུམ་ཤོང་བའི་ཕོར་བ་གཅིག་ཡོད་པའི་ཕྱིར། འོ་
ན་སྟོང་ཐུན་ལས། བདག་གི་རྗེ་ཐམས་ཅད་མཁྱེན་པ་ནི་བརླན་ཞིང་གཤེར་བ་ཕོར་
གང་ལ་དུས་ཁྱད་པར་བ་དེ་འདྲའི་ཚེ་རྣག་དང་བདུད་རྩི་ལ་སོགས་པར་སྐྱེས་པའི་ཆ་
ཤས་དུ་མ་དུས་གཅིག་ཏུ་ཡོད་པར་བཞེད་ཀྱི་བརླན་ཞིང་གཤེར་བ་ཕོར་གང་གི་གོ་སར་
ཁྲག་ཕོར་གང་བདུད་རྩི་ཕོར་གང་ཆུ་དྭངས་ཤིང་བསིལ་བ་ཕོར་གང་ཡོད་པ་སོགས་
དང་། ཆུ་རྡུལ་གཅིག་གི་གོ་ས་ན་བདུད་རྩིའི་རྡུལ་གཅིག་དང་། རྣག་གི་རྡུལ་གཅིག་
དུས་གཅིག་ཏུ་ཡོད་པ་སོགས་གཏན་མི་བཞེད་ཅིང་། ཞེས་གསུངས་པ་མི་འཐད་པར་
ཐལ། གོང་གི་བཤད་ཚུལ་འཐད་པའི་ཕྱིར་ན་མ་ཁྱབ་སྟེ། དེ་ནི་ཚད་མཚུངས་ཀྱི་ཕོར་
བ་གཞིར་བཞག་ལ་དགོངས་པའི་ཕྱིར། ཁོ་ན་རེ། དེའི་ཚེ་བརླན་གཤེར་ཕོར་གང་གི་
གོ་སར་རྣག་ཚད་མཚུངས་འབྱུང་བ་ཞིག་མི་སྲིད་པར་ཐལ། སྟོང་ཐུན་གྱི་ལུང་དེའི་
ཕྱིར་ན་མ་ཁྱབ་སྟེ། ཆུ་དེ་ཡི་དྭགས་ཁོ་ནའི་ལོངས་སྤྱོད་དུ་ཐོབ་པའི་ཚེ་ཆ་ཀུན་ནས་
རྣག་ཏུ་སོང་བས་ཚད་མཚུངས་ཀྱི་རྣག་ཕོར་གང་སྔར་གྱི་ཆུ་སོགས་ཀྱི་གོ་སར་གནས་
པའི་ཕྱིར་ཏེ་སྔ་ཕྱིར་དེ་ལྟར་གནས་པ་ཡོད་པས་དེ་བཅད་པའི་ཕྱིར་དུ་དུས་གཅིག་ཏུ་
ཞེས་གསུངས་པའི་ཕྱིར། ཁོ་ན་རེ། དུས་དེ་འདྲའི་ཚེ་ཆུ་རྣག་བདུད་རྩི་ཕོར་གསུམ་
ཕན་ཚུན་གཅིག་གཅིག་གི་གོ་སར་གནས་པར་ཐལ། དེ་གསུམ་ཆ་ཅན་བརླན་གཤེར་
ཕོར་གང་གི་གོ་སར་གནས་པའི་ཕྱིར་ན་མ་ཁྱབ་སྟེ། མཚོ་མ་དྲོས་པའི་གོ་སར་དེའི་
ཕྱོགས་བཞིའི་ཆ་གནས་ཀྱང་དེའི་ཕྱོགས་བཞིའི་ཆ་རྣམས་ཕན་ཚུན་གཅིག་གཅིག་གི་
གོ་སར་མི་གནས་པ་བཞིན་ཡིན་པའི་ཕྱིར། ཁོ་ན་རེ། དེའི་ཚེ་ལྷ་མི་ཡི་དྭགས་གསུམ་
གྱིས་ཆུ་རྣག་བདུད་རྩིའི་ཆ་གསུམ་སོ་སོར་མཐོང་བ་མི་འཐད་པར་ཐལ། ཆུ་བོ་གངྒཱའི་



g ༄༅། །ཆུ་འབབ་ཀྱི་མཐའ་དཔྱད།
277
འགྲམ་ནས་དེ་གསུམ་གྱིས་བལྟས་པའི་ཚེ་ལྷའི་མིག་ཤེས་ལ་བདུད་རྩིས་གང་བའི་ཀླུང་
དུ་སྣང་ལ་མི་དང་ཡི་དྭགས་ཀྱི་མིག་ཤེས་ལ་ཆུས་གང་བའི་ཀླུང་དང་རྣག་གིས་གང་བའི་
ཀླུང་དུ་སྣང་བ་བཞིན་དུ་ཕོར་བ་གང་ལ་ཡང་སྣང་ཚུལ་མཚུངས་པའི་ཕྱིར་ན་མ་ཁྱབ།
ཡང་དེ་གསུམ་གྱི་མིག་ཤེས་གསུམ་སྣང་གཞིའི་ཆེ་ཆུང་གི་ཚད་ལ་ཚད་མ་ཡིན་པར་ཐལ།
དེ་གསུམ་གྱི་མིག་ཤེས་གསུམ་སྣང་གཞི་གསུམ་ལ་ཚད་མ་ཡིན་པའི་ཕྱིར་ན་མ་ཁྱབ་སྟེ།
རྒྱ་མཚོར་གནས་པའི་ཉ་ཆུང་རྒྱ་མཚོའི་ཆུ་ལ་ཚད་མར་སོང་ཡང་དེའི་དབྱིབས་ཚད་ལ་
ཚད་མར་མ་སོང་བ་བཞིན་ཡིན་པའི་ཕྱིར། ཁོ་ན་རེ། གངྒཱ་ལ་དུས་རྒྱུན་པར་རྣག་དང་
བདུད་རྩིའི་ཆ་གངྒཱ་རང་གི་རྒྱུན་ལྟར་གནས་པར་ཐལ། དེ་འདྲའི་ལས་ཅན་གྱི་ལྷ་མི་ཡི་
དྭགས་གསུམ་འཚོགས་པའི་ཚེ་ཆུ་རྣག་བདུད་རྩི་གསུམ་དངོས་གནས་ལ་གྲུབ་པ་ཡོད་
པའི་ཕྱིར་ན་མ་ཁྱབ། ཁྱབ་པར་ཐལ། མི་དེ་གཞན་དུ་སོང་ན་ཡང་དེར་ཆུ་དངོས་
གནས་པ་མི་ལྡོག་པའི་ཕྱིར་ན་མ་ཁྱབ་སྟེ། ལྷ་དང་ཡི་དྭགས་དེར་མ་བསྡད་ན་བདུད་
རྩི་དང་རྣག་དེ་ལྡོག་པ་གང་ཞིག མི་དེ་མ་བསྡད་ཀྱང་ཆུ་མི་ལྡོག་པའི་ཕྱིར། དེར་ཐལ།
དེ་འདྲའི་རྣག་དང་བདུད་རྩི་སྐྱེས་པ་དང་འགག་པ་ནི་དེ་འདྲའི་ཡི་དྭགས་དང་ལྷ་འགྲོ་
འོང་ལ་ལྟོས་པ་ཐུན་མོང་མ་ཡིན་པའི་ལས་ཀྱི་བདག་འབྲས་ལ་ཐུག་ཅིང་། ཆུ་དེ་མིའི་
འགྲོ་བ་སྤྱི་མཐུན་གྱི་ལས་ཀྱི་བདག་རྐྱེན་ཅན་ཡིན་པའི་ཕྱིར། ཡང་སོ་སྐྱེའི་ལུས་རྟེན་
ཡིན་ན་འཁོར་བ་ཡིན་པས་ཁྱབ་པར་ཐལ། སོ་སྐྱེའི་ལུས་རྟེན་འཁོར་བ་ཡིན་པའི་ཕྱིར་
ན་མ་ཁྱབ། འདོད་ན་བདེ་བ་ཅན་གྱི་སོ་སྐྱེའི་ལུས་རྟེན་ཆོས་ཅན། དེར་ཐལ། དེའི་
ཕྱིར། ཁ་ཅིག་ན་རེ། ཚ་རེག་དང་གྲང་རེག་གི་གཞི་མཐུན་ཡོད་པར་ཐལ། མེའི་རེག་
བྱ་དང་གྲང་རེག་གི་གཞི་མཐུན་ཡོད་པའི་ཕྱིར་ན་མ་ཁྱབ། ཡང་དེ་འདྲའི་མེའི་རེག་
བྱར་གྱུར་པའི་གྲང་རེག་ཆོས་ཅན། ཚ་བའི་རེག་བྱ་ཡིན་པར་ཐལ། མེའི་རེག་བྱ་ཡིན་



278 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་ཕྱིར་ན་ཡང་མ་ཁྱབ། ཁྱབ་པར་ཐལ། ཀུན་བཏུས་ལས། མེའི་ཁམས་གང་ཞེ་ན།
ཚ་བའོ། ཞེས་གསུངས་པའི་ཕྱིར་ན་དེ་བས་ཀྱང་མ་ཁྱབ་སྟེ། མེ་དང་མེའི་ཁམས་ལ་མུ་
བཞིར་འབྱེད་དགོས་པའི་ཕྱིར། ཁ་ཅིག ལྕགས་གོང་དམར་འབར་བ་ཡང་ཡིན་རང་
གི་རེག་བྱ་ལ་ཚ་བའི་རེག་བྱ་དང་གྲང་བའི་རེག་བྱ་ཡང་ཡོད་པའི་གཞི་མཐུན་ཆོས་ཅན།
ཁྱོད་ཀྱི་རེག་བྱ་ལ་གྲང་རེག་མེད་པར་ཐལ། ཁྱོད་མེ་སྟོབས་ཆེན་པོས་ཁྱབ་པར་ནོན་
པའི་གཞི་ཡིན་པའི་ཕྱིར་ན་མཁས་པ་ཁ་ཅིག་མ་ཁྱབ་གསུངས་པ་ལྟར། སྤྱིར་ཁྱབ་པ་
མེད་ཀྱང་ད་དུང་འདིར་རྟགས་མ་གྲུབ་ཅེས་པ་ལ། ཁོ་ན་རེ། དེ་ཆོས་ཅན། དེར་
ཐལ། མེ་ཡིན་པའི་ཕྱིར་ན་མ་ཁྱབ། འོ་ན་དེ་འདྲའི་ལྕགས་གོང་དམར་འབར་བ་ཆོས་
ཅན། ཁྱོད་ཀྱི་མེའི་ནུས་སྟོབས་ཕལ་ཆེར་རིག་སྔགས་ཀྱིས་བཅོམ་ནས་སྟོབས་ཆུང་
ངུར་བྱས་པ་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། མེ་ཡིན་ཀྱང་
རང་གི་ཚ་བའི་ནུས་པ་རིག་སྔགས་ཀྱིས་བཅོམ་ནས་གྲང་རེག་དང་ལྡན་པ་གཅིག་ཡོད་
པའི་ཕྱིར། འདི་ལ་བརྟེན་ནས་རིག་སྔགས་ཀྱི་ནུས་པ་བསམ་གྱིས་མི་ཁྱབ་པར་བཤད་
པའི་ཕྱིར། ཀུན་བཏུས་ལས། ནོར་བུ་དང་སྔགས་དང་སྨན་དང་མཁྱུད་སྤྱད་དང་
ལྡན་པའི་ལས་བསམ་གྱིས་མི་ཁྱབ། ཅེས་གསུངས་པའི་ཕྱིར། ཡང་ཚ་བའི་རེག་བྱ་ལ་
གྲང་བའི་རེག་བྱ་ཡོད་པར་ཐལ། ཚ་བའི་རེག་བྱ་ལ་རིག་སྔགས་ཀྱི་ནུས་པས་གྲང་བའི་
རེག་བྱར་བསྒྱུར་པ་གཅིག་ཡོད་པའི་ཕྱིར་ན་མ་ཁྱབ། ཁ་ཅིག་ན་རེ། ཉི་མའི་འོད་ལ་
མུན་པའི་ཆ་ཡོད་པར་ཐལ། ཉི་མའི་འོད་ཀྱི་རེག་བྱ་ལ་ལས་ངན་གྱི་དབང་གིས་གྲང་
རེག་སྐྱེས་པ་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཡི་དྭགས་འགའ་ཞིག་ལ་
ལས་དབང་གིས་དེ་འབྱུང་བ་ཡོད་པའི་ཕྱིར་ཏེ། བཤེས་སྤྲིངས་ལས། ཡི་དྭགས་
རྣམས་ལ་སོས་ཀའི་དུས་སུ་ནི། །ཟླ་བའང་ཚ་ལ་དགུན་ནི་ཉི་མའང་གྲང་། །ཞེས་



279
༄༅། །ཆུ་འབབ་ཀྱི་མཐའ་དཔྱད། །
གསུངས་པའི་ཕྱིར། ཁོ་པ་དག་བྱས་
བ་ཀྱི་གཉིས་པ་རང་ལུགས་ལ། སྐབས་འདིར་རྣམ་པར་རིག་བྱེད་མ་ཡིན་པའི་
གཟུགས་ཡོད་དེ། ལུས་ངག་གི་ལས་རེ་རེ་ལའང་རྣམ་པར་རིག་བྱེད་དང་རྣམ་པར་
རིག་བྱེད་མ་ཡིན་པ་གཉིས་ཡོད་པའི་ཕྱིར། རྣམ་པར་རིག་བྱེད་མ་ཡིན་པའི་གཟུགས་
དེ་ཆོས་ཀྱི་སྐྱེ་མཆེད་པའི་གཟུགས་ཡིན་ཞིང་། དེ་ཡང་ཆོས་ཀྱི་སྐྱེ་མཆེད་པའི་གཟུགས་
ལྔ་བཞག་ཏུ་ཡོད་དེ། བསྡུས་པ་ལས་གྱུར་པ་དང་། མངོན་པར་སྐབས་ཡོད་དང་།
ཡང་དག་པར་བླངས་པ་ལས་བྱུང་བ་དང་། ཀུན་བཏགས་པ་དང་། དབང་འབྱོར་
པའི་གཟུགས་ལྔ་ཡོད་པའི་ཕྱིར། མཚན་གཞི་རིམ་བཞིན། རྡུལ་ཕྲ་རབ་དང་། ཡིད་
ཤེས་ཁོ་ན་ལ་སྣང་བའི་བར་སྣང་སྐྱ་བསངས་དང་། ལུས་ངག་གི་སྡོམ་པ་དང་སྡོམ་མིན་
རྣམས་དང་། ཡིད་ཤེས་ཁོ་ན་ལ་རྨི་ལམ་གྱི་རྟ་གླང་སོགས་སྣང་བ་དང་། ས་གཞི་ཀེང་
རུས་ཀྱིས་ཁྱབ་པར་སྣང་བ་གཉིས་བཞི་བ་དང་། ཟད་པར་གྱི་ཏིང་ངེ་འཛིན་གྱི་སྣང་
ངོའི་ས་ཆུ་སོགས་རིམ་བཞིན་འཇོག་པའི་ཕྱིར། མི་སྡུག་པའི་ཏིང་ངེ་འཛིན་དང་། སྐྲ་
ཤད་འཛག་སྣང་གི་དབང་ཤེས་དང་། ཡི་དྭགས་ལ་ཆུ་ཀླུང་རྣག་ཏུ་སྣང་བའི་བློ་གསུམ་
ལ་ཁྱད་པར་ཡོད་དེ། སྔ་མ་གཉིས་ཚད་མིན་ཡིན་ལ། ཕྱི་མ་ལ་ཚད་མ་ཡོད་པའི་ཕྱིར།
གསུམ་པ་རྩོད་སྤོང་ལ་ཁོ་ན་རེ། རིག་སྔགས་ཀྱིས་བསིལ་བར་བྱས་པའི་ལྕགས་
གོང་དམར་འབར་བ་ཆོས་ཅན། མེ་མ་ཡིན་པར་ཐལ། མེའི་བྱེད་ལས་དང་མི་ལྡན་
པའི་ཕྱིར། དེར་ཐལ། ཁྱོད་ལ་སྲེག་པའི་ནུས་པ་མེད་ལ་བསིལ་བའི་རེག་བྱ་ཅན་ཡིན་
པའི་ཕྱིར་ན་མ་ཁྱབ། འོ་ན་འཇའ་ཚོན་གྱི་ཁ་དོག་དམར་བ་དེ་ཆོས་ཅན། མེའི་བྱེད་
ལས་མ་ཡིན་པར་ཐལ། སྲེག་བྱེད་མ་ཡིན་པའི་ཕྱིར། འདོད་མི་ནུས་ཏེ། མདོ་ལས།
དེ་ལ་སྐྱ་བར་སྣང་བ་ནི་སའི་ཁམས་ཀྱི་དབང་ངོ་། །དེ་ལ་ཁ་དོག་སྔོན་པོར་སྣང་བ་ནི་



280 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཆུའི་ཁམས་ཀྱི་དབང་ངོ་། །དེ་ལ་ཁ་དོག་དམར་བོར་སྣང་བ་ནི་མེའི་ཁམས་ཀྱི་དབང་
ངོ༌། །གང་གཞུའི་དབྱིབས་ལྟར་འདུག་པའམ་ཟླུམ་པོར་འདུག་པ་ནི་རླུང་གི་ཁམས་ཀྱི་
དབང་ངོ་། །ཞེས་གསུངས་པའི་ཕྱིར། གཞན་ཡང་། མེའི་བྱེད་ལས་ལ་སྨིན་པར་བྱེད་
པ་དང་། དྲོ་བར་བྱེད་པའི་བྱེད་ལས་སོགས་དུ་མ་ཡོད་པས་སྲེག་པའི་བྱེད་ལས་ཁོ་ནར་
མ་ངེས་པའི་ཕྱིར། ཁོ་ན་རེ། འོ་མ་ཆོས་ཅན། ཆུ་ཁམས་ཡིན་པར་ཐལ། ནང་གི་ཆུ་
ཁམས་ཡིན་པའི་ཕྱིར། འདོད་ན། ཆུ་ཡིན་པར་ཐལ། བརླན་ཞིང་གཤེར་བ་ཡིན་
པའི་ཕྱིར་ན་ཁ་ཅིག་མ་ཁྱབ་ཟེར། འདོད་ན། ཆུ་དང་འོ་མ་གཉིས་སུ་ཕྱེ་བའི་ཆུ་ཡིན་
པར་ཐལ། ཆུ་ཡིན་པའི་ཕྱིར་ན་མ་ཁྱབ། ལྷའི་བདུད་རྩི་ཆོས་ཅན། ཆུ་དང་བདུད་རྩི་
གཉིས་སུ་ཕྱེ་བའི་ཆུ་ཡིན་པར་ཐལ། ཆུ་ཡིན་པའི་ཕྱིར། ཁྱབ་པ་ཁས། རྟགས་གྲུབ་
སྟེ། ལྷའི་ཆུ་ཡིན་པའི་ཕྱིར། ཁོ་ན་རེ། ཡི་དྭགས་ལ་ཆུ་ཀླུང་རྣག་ཏུ་སྣང་བའི་ཚེ་ཆུ་
ཀླུང་གི་སྟེང་དུ་རྣག་ཡོད་པ་ཞིག་མི་སྲིད་པར་ཐལ། དེ་ལ་ཆུ་ཀླུང་རྣག་ཏུ་སྣང་ཡང་རྣག་
དངོས་གནས་པ་དེ་ལ་མ་གྲུབ་པ་ཡང་ཡོད་པའི་ཕྱིར་ན་མ་ཁྱབ། དེར་ཐལ། ལྷ་ཡིན་
ཚད་ལ་ཆུ་ཀླུང་བདུད་རྩི་དང་། ཡི་དྭགས་ཡིན་ཚད་ལ་ཆུ་ཀླུང་རྣག་དངོས་གནས་པར་
གྲུབ་པ་ཡོད་མི་དགོས་པའི་ཕྱིར། དེར་ཐལ། ཡི་དྭགས་འགའ་ཞིག་གིས་རྒྱང་ནས་ཆུ་
ཀླུང་མཐོང་སྟེ། བཏུང་བར་འདོད་ནས་བཏུད་ནས་བལྟས་པ་ཙམ་གྱིས་ཆུ་ཀླུང་
བསྐམས་པར་མཐོང་བའི་ཕྱིར། ཁོ་ན་རེ། དམྱལ་བའི་ལྕགས་བསྲེགས་ཀྱི་ས་གཞི་
དོན་དངོས་གནས་ལ་མ་གྲུབ་པར་ཐལ། དེ་སྡིག་སེམས་ཀྱི་སྣང་བ་ཙམ་ཡིན་པའི་ཕྱིར།
དེར་ཐལ། སྤྱོད་འཇུག་ལས། ལྕགས་བསྲེགས་ས་གཞི་སུ་ཡིས་བྱས། །མོ་ཚོགས་དེ་
དག་ཅི་ལས་བྱུང་། །དེ་འདྲ་དེ་དག་ཐམས་ཅད་ཀྱང་། ། སྡིག་སེམས་ཡིན་པར་ཐུབ་
པས་གསུངས། །ཞེས་གསུངས་པའི་ཕྱིར་ན་འགལ་ཁྱབ་སྟེ། ལུང་དེའི་དོན་ནི་དེ་དག་



༽ ༄༅། །ཆུ་འབབ་ཀྱི་མཐའ་དཔྱད།
།
281
བྱེད་པ་བོ་དབང་ཕྱུག་གིས་བྱས་པ་མིན་པར་སྔོན་གྱི་སྡིག་སེམས་ལས་བྱུང་བར་
གསུངས་པ་ལ་བཤད་པའི་ཕྱིར། ཁོ་ན་རེ། སེམས་ཅན་གཅིག་གི་ལས་དབང་གིས་ཆུ་
ཀླུང་གི་སྐེད་ཀྱི་ཆ་རྣག་ཏུ་བྱེད་ཐུབ་པ་མི་སྲིད་པར་ཐལ། སེམས་ཅན་གཞན་གྱི་ལས་ཀྱི་
འབྲས་བུ་སེམས་ཅན་གཅིག་གི་ལས་ཀྱི་མཐུས་བཟློག་མི་ནུས་པའི་ཕྱིར། ཟེར་བ་མི་
འཐད་པར་ཐལ། སངས་རྒྱས་བྱང་སེམས་མཐོང་བ་དང་། འཁོར་ལོས་སྒྱུར་རྒྱལ་གྱི་
དབང་གི་འབྲས་བུ་ལ་སེམས་ཅན་གཞན་གྱི་ལས་ངན་པའི་འབྲས་བུ་རིམས་ནད་
སོགས་མི་འབྱུང་བ་དང་། ནོར་བུ་རིན་པོ་ཆེའི་མཐུས་གྲང་བའི་ཚེ་དྲོ་བ་དང་། དྲོ་
བའི་ཚེ་བསིལ་བ་དང་། འོད་ཀྱིས་གང་དུ་ཁྱབ་པ་དེར་རིམས་ནད་སོགས་མི་འབྱུང་བ་
ལྟ་བུ་དུ་མ་བཤད་པའི་ཕྱིར། ཁོ་ན་རེ། དུས་འཁོར་དང་མཛོད་ཀྱིས་རི་རྒྱལ་བཤད་
ཚུལ་མི་མཐུན་པས་གཅིག་དྲང་དོན་ཡིན་པར་ཐལ། དུས་འཁོར་ གྱིས་ཟླུམ་པོར་
བཤད། མཛོད་ཀྱིས་གྲུ་བཞིར་བཤད་པའི་ཕྱིར། དེར་ཐལ། དེ་གཉིས་ཀྱིས་བཤད་
ཚུལ་ཞིག་ཡོད་པའི་ཕྱིར་ན་མ་ཁྱབ། འོ་ན་ལྷུན་པོ་ཡིན་ན་དུས་འཁོར་གྱི་ལུགས་ལ་
ཟླུམ་པོ་དང་། མཛོད་ལུགས་ལ་གྲུ་བཞི་ཡིན་པས་ཁྱབ་པར་ཐལ། ཁྱོད་ཀྱིས་བཤད་
ཚུལ་གཉིས་འཐད་པའི་ཕྱིར། ཁོ་ན་རེ། ལས་ཅན་གྱི་ལྷ་མི་ཡི་དྭགས་གསུམ་གྱིས་
བརླན་གཤེར་ཕོར་གང་ལ་བལྟས་པའི་ཚེ་བརླན་གཤེར་ཕོར་གང་ཆུ་རྣག་བདུད་རྩིར་
སྣང་བའི་དབང་ཤེས་གསུམ་ཚད་མ་ཡིན་པར་ཐལ། དེ་ལྟར་སྣང་བའི་དབང་ཤེས་
གསུམ་པོ་རེ་རེ་ལ་ཚད་མ་ཡོད་པའི་ཕྱིར་ན་མ་ཁྱབ་སྟེ། དེའི་ཆ་ཤས་ཀྱི་རྣག་ཕོར་གང་
རྟོགས་པའི་ཡི་དྭགས་ཀྱི་མིག་ཤེས་དེ་རྩ་བའི་བརླན་གཤེར་ཕོར་གང་རྣག་ཏུ་སྣང་བའི་
བློ་དང་། དེ་རྟོགས་པའི་བློ་གཉིས་ཀ་ཡིན་ཀྱང་། འཛིན་པའི་བློ་མ་ཡིན་པའི་ཕྱིར་ཏེ།
དབུ་མའི་ཟིན་བྲིས་ལས། ལས་ཅན་གྱི་ལྷ་མི་ཡི་དྭགས་གསུམ་ལ་བལྟ་བྱ་ཐུན་མོང་བའི་



282 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བརླན་གཤེར་ཕོར་གང་བོ་དེ་སྣང་བ་མིན་ན། བལྟ་བྱ་ཐུན་མོང་བར་བཤད་པ་དང་
འགལ་བས་དེའི་ཆ་ཤས་ཀྱི་ཆུ་རྣག་བདུད་རྩི་ཕོར་གསུམ་སྣང་བ་དང་རྟོགས་པ་ན་དེ་
འདྲའི་བལྟ་བྱའི་ཕོར་བ་དང་བརླན་གཤེར་ཕོར་བ་གང་བོ་དེ་གཉིས་ཀ་སྣང་བ་དང་
རྟོགས་པར་འདོད་དགོས་ཏེ། ཞེས་གསུངས་པའི་ཕྱིར། རྣམ་རིག་མིན་གཟུགས་
མཚན་ཉིད་པར། །འདོད་པ་བྱེ་སྨྲ་ཐལ་འགྱུར་བ། ། ཞེས་གསུངས་པས་དེ་གཟུགས་
མཚན་ཉིད་པར་འདོད་དགོས་སོ། །ལུས་ངག་གི་ལས་ལ་གཟུགས་ཅན་གྱིས་མ་ཁྱབ་
སྟེ། འདོད་པ་ནས་ལུས་ངག་གི་ལས་གསར་དུ་བསགས་ནས་གཟུགས་མེད་དུ་སྐྱེས་ཚེ་
སྔར་བསགས་པའི་ལས་རྣམས་དེའི་རྒྱུད་ལ་མེད་མི་དགོས་པའི་ཕྱིར་དང་། ཡན་ལག་
གཉིས་པ་དང་། བཅུ་བ་སྲིད་པ་གཉིས་ལ་བག་ཆགས་ཡོད་པར་གསུངས་པས་དེ་
གཉིས་ལ་ལུས་ངག་གི་ལས་ཡོད་པའི་ཕྱིར་རོ། །རྣམ་པར་རིག་བྱེད་དང་རིག་བྱེད་མ་
ཡིན་པའི་གཟུགས་གཉིས་སེམས་ཀྱི་ཚོགས་པ་ན་ཡོད་པས་སྲིད་པ་དེ་ཡང་ཕུང་བོ་ལྔ་
ཞེས་པ་བཅུ་བ་སྲིད་པ་དེ་ལ་ཕུང་བོ་ལྔ་བ་ཅན་ཞིག་ཡོད་ཅེས་པའོ། །སྲོག་གཅོད་ཀྱི་
ལས་དང་མཉམ་དུ་འཇུག་པའི་སེམས་པ་དེ་ཡིད་ལས་མིན་ཀྱང་ཡིད་ཀྱི་ལས་ཡིན་ནོ། །
ཞེས་ཟིན་བྲིས་འགའ་ཞིག་ལས་གསུངས་པའི་སྟེང་ནས་ཅུང་ཟད་སྤྲོ་ཚུལ་ཡོད་ཀྱང་མ་
བྲིས་སོ། ། | རྒྱལ་པོ་ནས་བརྒྱུ ད་པ་
གཉིས་པ་མཇུག་བསྡུ་བ་དེ་ཉིད་འཆད་པར། མདོར་ན་ཇི་ལྟར་ཤེས་བྱ་
མེད་དེ་བཞིན། །བློ་ཡང་མེད་ཅེས་དོན་འདི་ཤེས་པར་གྱིས། །ཞེས་
བྱུང་། དོན་ནི། མདོར་ན་ཤེས་བྱ་རང་བཞིན་གྱིས་མེད་པ་དེ་བཞིན་དུ་དེའི་རྣམ་པ་
ཅན་གྱི་བློ་ཡང་རང་བཞིན་གྱིས་མེད་ཅེས་དོན་འདི་ཤེས་པརགྱིས་ཤིག ཅེས་པའོ། །



283
1:|:ཀྱི ་་་་་་་་་་་་་་་་་་་ནི་་་་
་
གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
རྩ་བའི་ས་བཅད་གཉིས་པ་གཞན་དབང་རང་བཞིན་གྱིས་ཡོད་པའི་སྒྲུབ་བྱེད་
དགག་པ་ལ་བཞི། གཞན་དབང་གི་སྒྲུབ་བྱེད་རང་རིག་དགག་པ། སེམས་ཙམ་པའི་
ལུགས་བདེན་པ་གཉིས་ཆར་ལས་ཉམས་པར་བསྟན་པ། དེས་ན་ཀླུ་སྒྲུབ་ཀྱི་ལུགས་ཁོ་
ནའི་རྗེས་སུ་འབྲང་རིགས་པ། གཞན་དབང་དང་འཇིག་རྟེན་པའི་ཐ་སྙད་འགོག་པ་
གཉིས་མི་མཚུངས་པར་བསྟན་པའོ། །དང་བོ་ལ་བཞི། གཞན་དབང་གི་སྒྲུབ་བྱེད་
དྲིས་ནས་དགག་པ། དེའི་ལན་དགག་པ། རིགས་པ་གཞན་གྱིས་རང་རིག་དགག་པ།
གཞན་དབང་རང་བཞིན་གྱིས་གྲུབ་པ་མོ་གཤམ་ གྱི་བུ་དང་མཚུངས་པར་བསྟན་
པའོ། །དང་བོ་འཆད་པར། གལ་ ཏེ་ གཟུང་ མེད་ འཛིན་ པ་ ཉིད་བྲལ་
ཞིང་། །གཉིས་ཀྱིས་སྟོང་བའི་གཞན་དབང་དངོས་ཡོད་ན། །འདི་ཡི་
ཡོད་པ་གང་གིས་ཤེས་པར་འགྱུར། །མ་བཟུང་བར་ཡང་ཡོད་ཅེས་
བྱར་མི་རུང་། །དེ་ཉིད་ཀྱིས་དེ་མྱོང་བར་གྲུབ་མ་ཡིན། །ཞེས་བྱུང་།
དོན་ནི། གལ་ཏེ་ཕྱི་རོལ་ཀྱི་གཟུང་བ་མེད་པར་དེ་ལས་དོན་གཞན་པའི་འཛིན་པ་ཉིད་
དང་བྲལ་ཞིང་། གཟུང་འཛིན་རྫས་ཐ་དད་པ་གཉིས་ཀྱིས་སྟོང་བའི་གཞན་དབང་གི་
དངོས་པོ་རང་བཞིན་གྱིས་ཡོད་ན་གཞན་དབང་འདི་ཡི་རང་བཞིན་གྱིས་ཡོད་པ་སེམས་
ཙམ་པ་ཁྱོད་ཀྱི་ཤེས་པ་གང་གིས་ཤེས་པར་འགྱུར་བའི་སྒྲུབ་བྱེད་བརྗོད་རིགས་པར་



284
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཐལ། ཚད་མས་མ་བཟུང་བར་ཡང་ཡོད་ཅེས་བྱར་མི་རུང་བའི་ཕྱིར་ཞེས་པ་ལ། རང་
རིག་གིས་གྲུབ་བོ་ཞེ་ན། རང་རིག་དེ་ཉིད་ཀྱིས་ཤེས་པ་མྱོང་བར་གྲུབ་པ་རིགས་པ་མ་
ཡིན་པར་ཐལ། རང་རིག་མ་གྲུབ་པའི་ཕྱིར། ཞེས་པའོ། ། 11:|:ཀྱི ་
བ་གཉིས་པ་དེའི་ལན་དགག་པ་ལ། དངོས་དང་། རང་རིག་མེད་ཀྱང་དྲན་པ་
སྐྱེད་ཚུལ་ལོ། །དང་བོ་ནི། གལ་ཏེ་ཕྱི་དུས་དྲན་པ་ལས་འགྲུབ་ན། །མ་
གྲུབ་བསྒྲུབ་ པར་བྱ་ཕྱིར་ བརྗོད་ པ་ཡི། །མ་གྲུབ་འདི་ནི་སྒྲུབ་པར་
བྱེད་པ་མིན། །རང་རིག་པ་ནི་གྲུབ་ལ་རག་མོད་ཀྱི། །དེ་ལྟའང་དྲན་
པའི་དྲན་པ་རིགས་མིན་ཏེ། །གཞན་ཕྱིར་མ་ཤེས་རྒྱུད་ལ་སྐྱེས་པ་བཞིན། །
གཏན་ཚིགས་འདིས་ནི་ཁྱད་པར་དག་ཀྱང་འཇོམས། །ཞེས་བྱུང་། དོན་ནི།
གལ་ཏེ་ཕྱི་མའི་དུས་ཀྱི་དྲན་པ་རང་བཞིན་གྱིས་གྲུབ་པ་ལས་རང་རིག་གྲུབ་བོ་ཞེ་ན་ཕྱི་
རྒོལ་ལ་རང་རིག་མ་གྲུབ་པ་བསྒྲུབ་པར་བྱ་བའི་ཕྱིར་དུ་བརྗོད་པ་ཡི་དྲན་པ་རང་བཞིན་
གྱིས་ཡོད་པར་མ་གྲུབ་པ་འདི་ནི་རང་རིག་གི་སྒྲུབ་པར་བྱེད་པ་མིན་ཏེ། སྒྲ་མི་རྟག་
པར་སྒྲུབ་པ་ལ་མིག་ཤེས་ཀྱི་གཟུང་བྱ་རྟགས་སུ་བཀོད་པ་བཞིན་ཡིན་པའི་ཕྱིར། རང་
རིག་པ་ནི་གྲུབ་ལ་རག་མོད་ཀྱི་སྟེ་གྲུབ་ཏུ་ཆུགས་ཀྱང་དེ་ལྟའང་སྟེ་དེ་ལྟར་བྱེད་ནའང་
དྲན་པའི་ཤེས་པས་ཡུལ་མྱོང་བ་དེ་དག་དྲན་པ་རིགས་པ་མིན་ཏེ། དྲན་པ་ནི་ཡུལ་
ཉམས་སུ་མྱོང་བའི་ཤེས་པ་ལས་རང་བཞིན་གྱིས་གྲུབ་པའི་གཞན་དུ་སེམས་ཙམ་པ་
ཁྱོད་ཀྱིས་ཁས་བླངས་པའི་ཕྱིར། དཔེར་ན། ཉེར་སྦས་ཀྱིས་མ་ཤེས་པའི་མྱོང་བ་དེའི་
རྒྱུད་ལ་སྐྱེས་པའི་དྲན་ཤེས་ཀྱིས་མི་དྲན་པ་བཞིན་ནོ། །རང་བཞིན་གྱིས་གྲུབ་པའི་
གཞན་ཡིན་པའི་ཕྱིར་ཞེས་པའི་གཏན་ཚིགས་འདིས་ནི་རང་བཞིན་གྱིས་གྲུབ་པའི་རྒྱུ་
འབྲས་ཀྱི་ཁྱད་པར་གཞན་དག་ཀྱང་འཇོམས་པར་བྱེད་པ་སྟེ་མི་རུང་བར་བྱེད་དོ། །



285
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
ཞེས་པའོ། ། ། །
1:: གཉིས་པ་རང་རིག་མེད་ཀྱང་དྲན་པ་སྐྱེད་ཚུལ་འཆད་པར། གང་ཕྱིར་གང་
གི་ཡུལ་མྱོང་གྱུར་དེ་ལས། །དྲན་པ་འདི་གཞན་ང་ལ་ཡོད་མིན་པ། །
དེ་ཕྱིར་ང་ཡིས་མཐོང་སྙམ་དྲན་འགྱུར་ཏེ། །འདི་ཡང་འཇིག་རྟེན་
ཐ་སྙད་ཚུལ་ལུགས་ཡིན། །ཞེས་བྱུང་། དོན་ནི། རང་རིག་མེད་ན་དྲན་པ་སྐྱེ་
ལུགས་ཇི་ལྟར་ཡིན་ཞེ་ན། གང་གི་ཕྱིར་སྔར་གྱི་ཤེས་པ་གང་གིས་ཡུལ་མྱོང་བར་གྱུར་
པ་དེ་ལས་དྲན་པ་འདི་རང་མཚན་གྱིས་གཞན་དུ་དབུ་མ་བ་ང་ལ་ཡོད་པ་མིན་པ་དེ་
ཉིད་ཀྱི་ཕྱིར་ཡུལ་འདི་ང་ཡིས་མཐོང་སྙམ་པ་སྐྱེ་བར་འགྱུར་ཏེ། དྲན་པ་སྐྱེ་ཚུལ་འདི་
ཡང་འཇིག་རྟེན་ཐ་སྙད་ཀྱི་ཚུལ་ལུགས་ཡིན་གྱི་བཏགས་དོན་བཙལ་ནས་བཞག་པ་མ་
ཡིན་པའི་ཕྱིར། ཞེས་པའོ། །་་ བཞིན། 1:|:ཀྱང་ །། དབང་ དུ ་མ་
བ་གསུམ་པ་རིགས་པ་གཞན་གྱིས་རང་རིག་དགག་པ་འཆད་པར། དེ་ཕྱིར་
རང་ རིག་ ཡོད་ པ་ མ་ ཡིན་ ན། །ཁྱོད་ ཀྱི་ གཞན་ དབང་ གང་ གིས་
འཛིན་པར་འགྱུར། །བྱེད་པོ་ལས་དང་བྱ་བ་གཅིག་མིན་པས། །དེ་
ཉིད་ཀྱིས་དེ་ འཛིན་ པར་ རིགས་ མ་ ཡིན། །ཞེས་བྱུང༌། དོན་ནི། སྔར་
བཤད་པ་དེ་ཡི་ཕྱིར་རང་རིག་ཐ་སྙད་དུ་ཡང་ཡོད་པ་མིན་ན་སེམས་ཙམ་པ་ཁྱོད་ཀྱི་
གཞན་དབང་ཤེས་པ་གང་གིས་འཛིན་པར་འགྱུར་ཏེ། མི་འགྱུར་བར་ཐལ། བྱེད་པ་
པོ་དང་ལས་དང་བྱ་བ་རྣམས་གཅིག་མིན་པས་ཤེས་པ་དེ་ཉིད་ཀྱིས་དེ་ཉིད་འཛིན་པར་
རིགས་པ་མ་ཡིན་ནོ། །ཞེས་པའོ། ། | 2en :
པ། བཞི་བ། གཞན་དབང་རང་བཞིན་གྱིས་གྲུབ་པ་མོ་གཤམ་གྱི་བུ་དང་མཚུངས་
པར་བསྟན་པ་འཆད་པར།གལ་ཏེ་སྐྱེ་བ་མེད་ཅིང་མ་ཤེས་པའི། །བདག།



286
1:|:
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཅན་གཞན་དབང་ངོ་བོའི་དངོས་ཡོད་ན། །གང་གིས་ན་འདི་ཡོད་
པར་མི་རིགས་པ། །གཞན་ལ་མོ་གཤམ་བུས་གནོད་ཅི་ཞིག་བསྐྱལ། །
ཞེས་བྱུང་། དོན་ནི། གལ་ཏེ་རང་བཞིན་གྱིས་སྐྱེ་བ་མེད་ཅིང་། ཚད་མས་མ་ཤེས་
པའི་བདག་ཉིད་ཅན་གྱི་གཞན་དབང་རང་གི་ངོ་བོས་གྲུབ་པའི་དངོས་པོ་ཡོད་ན། རྒྱུ་
མཚན་གང་གིས་ན་འདི་ཡོད་པར་མི་རིགས་པ་གཞན་ཏེ་སེམས་ཙམ་པ་ཁྱོད་ལ་མོ་
གཤམ་བུས་གནོད་པ་ཅི་ཞིག་བསྐྱལ་ནས་དེ་ཡོད་པར་མི་འདོད་དེ་ཡོད་པར་འདོད་
དགོས་སོ། ཞེས་པའོ། ། བར་ས་བྱ་
གཉིས་པ། སེམས་ཙམ་པའི་ལུགས་བདེན་པ་གཉིས་ཆར་ལས་ཉམས་པ་
འཆད་པར། གང་ཚེ་གཞན་དབང་ཅུང་ཟད་ཡོད་མིན་ན། །ཀུན་རྫོབ་
པ་ཡི་རྒྱུར་ནི་གང་ཞིག་འགྱུར། །གཞན་གྱི་ལྟར་ན་རྫས་ལ་ཆགས་པ་
ཡིས། །འཇིག་རྟེན་གྲགས་ པའི་ རྣམ་གཞག་ཀུན་ ཀྱང་ བརླག །ཅེས་
བྱུང་། དོན་ནི། གང་གི་ཚེ་གཞན་དབང་རང་བཞིན་གྱིས་གྲུབ་པ་ཅུང་ཟད་ཀྱང་ཡོད་
པ་མིན་ན་ཀུན་རྫོབ་འཁྲུལ་བ་ཡི་རྒྱུར་ནི་གང་ཞིག་འགྱུར་ཏེ་མི་འགྱུར་རོ། །སེམས་
ཙམ་པ་གཞན་གྱི་ལྟར་ན་གཞན་དབང་གི་རྫས་ལ་བདེན་པར་ཆགས་པ་ཡིས་ཏེ་ཆགས་
པའི་ཕྱིར། འཇིག་རྟེན་ན་གྲགས་པའི་རྣམ་གཞག་ཀུན་ཀྱང་བརླག་པ་སྟེ་འཇིག་པར་
བྱེད་དོ། ཞེས་པའོ། ། བ ར་དུ་ཤ་
གསུམ་པ། དེས་ན་ཀླུ་སྒྲུབ་ཀྱི་རྗེས་སུ་འབྲངས་པར་རིགས་པ་འཆད་པར།
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་
ཐབས་མེད་དོ། །དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་
ལས་ཉམས་པས་ཐར་པ་འགྲུབ་ཡོད་མིན། །ཐ་སྙད་བདེན་པ་ཐབས་



287
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
སུ་གྱུར་པ་དང༌། །དོན་དམ་བདེན་པ་ཐབས་བྱུང་གྱུར་པ་སྟེ། །དེ་
གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པས་
ལམ་ངན་ཞུགས། །ཞེས་བྱུང། དོན་ནི། སློབ་དཔོན་ཀླུ་སྒྲུབ་ཞབས་ཀྱིས་སྲོལ་
ཕྱེས་པའི་ལམ་ལས་ནི་ཕྱི་རོལ་ཏུ་གྱུར་པ་ལ་ཞི་བ་མྱང་འདས་འཐོབ་པའི་ཐབས་ཀྱི་གཙོ་
བོ་མེད་དོ། །རྒྱུ་མཚན་ཅིའི་ཕྱིར་ན་དེ་དག་ནི་ཀུན་རྫོབ་ཀྱི་བདེན་པ་དང་དེ་ཉིད་དོན་
དམ་གྱི་བདེན་པ་ལས་ཉམས་པར་འགྱུར་ལ་བདེན་གཉིས་དེ་ལས་ཉམས་པས་ཀྱང་དེ་
མ་བཏང་གི་བར་དུ་ཐར་པ་འགྲུབ་པ་ཡོད་པ་མིན་ནོ། །ཅིའི་ཕྱིར་བདེན་གཉིས་ལས་
ཉམས་པས་ཐར་པ་མི་འགྲུབ་ཅེ་ན། ཐ་སྙད་བདེན་པའི་རྣམ་གཞག་མ་ལོག་པ་ནི་དོན་
དམ་བདེན་པ་ཇི་བཞིན་དུ་རྟོགས་པའི་ཐབས་སུ་གྱུར་པ་དང་དོན་དམ་བདེན་པ་ཇི་
བཞིན་དུ་རྟོགས་པ་ནི་སྔར་བཤད་པའི་ཐབས་ལས་བྱུང་བར་གྱུར་པ་སྟེ། བདེན་པ་དེ་
གཉིས་ཀྱི་རྣམ་དབྱེ་གང་གིས་མི་ཤེས་པ་དེ་ནི་རྣམ་རྟོག་ཕྱིན་ཅི་ལོག་པས་ལམ་ངན་དུ་
ཞུགས་པ་ཡིན་ནོ། །ཞེས་པའོ། ། ། | 10
བཞི་བ། གཞན་དབང་དང་འཇིག་རྟེན་གྱི་ཐ་སྙད་འགོག་པ་མི་མཚུངས་པར་
བསྟན་པ་འཆད་པར། ཇི་ ལྟར་ ཁྱོད་ཀྱིས་ གཞན་ དབང་ དངོས་ འདོད་
ལྟར། །ཀུན་རྫོབ་ཀྱང་ནི་བདག་གིས་ཁས་མ་བླངས། །འབྲས་ཕྱིར་
འདི་དག་མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་བདག་ནི་
སྨྲ་བར་བྱེད། །ཇི་ ལྟར་ ཕུང་བོ་ སྤུངས་ནས་ཞིར་ཞུགས་པ། །དགྲ་
བཅོམ་རྣམས་ལ་ཡོད་པ་མིན་དེ་ལྟར། །འཇིག་རྟེན་ལ་ཡང་མེད་ན་
དེ་བཞིན་འདི། །འཇིག་ རྟེན་ ལས་ ཀྱང་ ཡོད་ ཅེས་ བདག་ མི་ སྨྲ། །
གལ་ཏེ་ཁྱོད་ ལ་ འཇིག་རྟེན་ མི་ གནོད་ན། །འཇིག་རྟེན་ཉིད་ལྟོས་



288
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འདི་ནི་དགག་པར་གྱིས། །ཁྱོད་དང་འཇིག་རྟེན་འདིར་ནི་རྩོད་གྱིས་
དང་། །ཕྱི་ནས་སྟོབས་ལྡན་བདག་གིས་བསྟེན་པར་བྱ། །ཞེས་བྱུང་།
དོན་ནི། ཇི་ལྟར་སེམས་ཙམ་པ་ཁྱོད་ཀྱིས་གཞན་དབང་དངོས་པོ་སྟེ་རང་ངོས་ནས་
གྲུབ་པར་འདོད་པ་ལྟར་དོན་དམ་དུ་མ་ཟད་ཀུན་རྫོབ་ཀྱང་ནི་དབུ་མ་བ་བདག་གིས་
ཁས་མ་བླངས་ཀྱང་དེ་ཁོ་ན་ཉིད་རྟོགས་པའི་འབྲས་བུ་ལ་འཛུད་པའི་ཕྱིར་ཕུང་བོ་ལ་
སོགས་པ་འདི་དག་རང་བཞིན་གྱིས་མེད་ཀྱང་རང་བཞིན་གྱིས་ཡོད་དོ་ཞེས་དེ་ཉིད་
རྟོགས་པའི་སྣོད་དུ་མི་རུང་བའི་འཇིག་རྟེན་པའི་ངོར་དེ་ལྟར་བསྟན་པར་བྱས་པར་
དབུ་མ་བ་བདག་ནི་སྨྲ་བར་བྱེད་དོ། །ཇི་ལྟར་ཕུང་བོ་སྤངས་ནས་ཞིར་ཞུགས་པ་སྟེ་
ལྷག་མེད་ཀྱི་ཞི་བའི་དབྱིངས་སུ་ཞུགས་པ་དགྲ་བཅོམ་རྣམས་ཀྱི་གཟིགས་ངོ་ལ་གཞན་
དབང་རང་བཞིན་གྱིས་ཡོད་པ་མིན་པ་དེ་ལྟར་འཇིག་རྟེན་ཐ་སྙད་ལ་ཡང་རང་བཞིན་
གྱིས་མེད་ན་ལྷག་མེད་པ་དེ་བཞིན་དུ་ཀུན་རྫོབ་འདི་འཇིག་རྟེན་གྱི་ཐ་སྙད་ལས་ཀྱང་
རང་བཞིན་གྱིས་ཡོད་ཅེས་བདག་མི་སྨྲའོ། །གལ་ཏེ་སེམས་ཙམ་པ་ཁྱོད་ལ་འཇིག་རྟེན་
གྱིས་མི་གནོད་ན་འཇིག་རྟེན་ཉིད་ལ་ལྟོས་ནས་ཕྱི་རོལ་ཀུན་རྫོབ་འདི་ནི་དགག་པར་
གྱིས་ལ་སེམས་ཙམ་པ་ཁྱོད་དང་འཇིག་རྟེན་འདིར་ནི་རྩོད་པར་གྱིས་དང་། ཕྱི་ནས་
གང་སྟོབས་དང་ལྡན་པ་བདག་གིས་བསྟེན་པར་བྱ། ཞེས་པའོ། ། ། | དང་འཚོ་
: གལ་ཏེ་གཟུང་མེད་སོགས་ཀྱི་མཐའ་དཔྱད་པ་ལ། རང་རིག་དགག་པ་དང་།
ཐལ་འགྱུར་བའི་ཚད་མའི་རྣམ་གཞག་བཤད་པ་གཉིས། དང་བོ་ལ་ཁ་ཅིག་ན་རེ།
ཆགས་སོགས་རང་རིག་ཡིན་ཟེར་བ་མི་འཐད་པར་ཐལ། རང་རིག་འཇོག་ན་རྟོག་
བྲལ་ཞིག་ལ་འཇོག་དགོས་པའི་ཕྱིར། ཁ་ཅིག སྐབས་འདིའི་རང་རིག་འགོག་ཡུལ་གྱི་
གཙོ་བོ་ལ་མདོ་སྡེ་བ་དང་སེམས་ཙམ་པ་གཉིས་འཇོག་ཟེར་བ་མི་འཐད་པར་ཐལ།



289
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། ་
མདོ་སྡེ་བ་ཡིན་ན་རང་རིག་འདོད་པས་མ་ཁྱབ་པས་དེ་སྐབས་འདིའི་རང་རིག་འགོག་
ཡུལ་གྱི་ཕྱོགས་སྔའི་གཙོ་བོ་མ་ཡིན་པའི་ཕྱིར་ཏེ། མཛོད་ཀྱི་རྗེས་འབྲང་གི་མདོ་སྡེ་བས་
རང་རིག་མི་འདོད་པའི་ཕྱིར། གཞན་ཡང་། གལ་ཏེ་གཟུང་མེད་སོགས་ཀྱིས་དགག་
པ་མཛད་ཡུལ་གྱི་གཙོ་བོ་ལ་མདོ་སེམས་གཉིས་འཇོག་པ་མི་འཐད་པར་ཐལ། དེ་ལ་
སེམས་ཙམ་པ་གཅིག་དགོས་པའི་ཕྱིར། བྱས་པ་ལ་ཁོ་ན་རེ། སྐབས་འདིའི་རང་རིག་
འགོག་ཡུལ་ལ་མདོ་སྡེ་བ་གཅིག་མེད་པར་ཐལ། འདིའི་རང་རིག་འགོག་ཡུལ་གྱི་གཙོ་
བོ་ལ་མདོ་སྡེ་བ་གཅིག་མེད་པའི་ཕྱིར་ན་མ་ཁྱབ་སྟེ། མདོ་སྡེ་བའི་རང་རིག་སྒྲུབ་བྱེད་
དེ་སེམས་ཙམ་པ་ཁ་ཅིག་གིས་ཀྱང་ཁས་བླངས་ནས་སྒྲུབ་བྱེད་དེ་བཀོད་པ་ཡིན་པའི་
ཕྱིར། རང་འགྲེལ་ལས། འདིར་ཁ་ཅིག་གིས་མདོ་སྡེ་བའི་ཕྱོགས་ཁས་བླངས་ནས་
རང་རིག་པ་རབ་ཏུ་སྒྲུབ་པའི་ཕྱིར། ཞེས་དང་། རྣམ་བཤད་ལས། འདིར་ཁ་ཅིག་
གིས་ཏེ་སེམས་ཙམ་པས་མདོ་སྡེ་བའི་ཕྱོགས་ཁས་བླངས་ནས་རང་རིག་སྒྲུབ་པའི་ཕྱིར།
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། སེམས་ཙམ་པ་སྐབས་འདིའི་རང་རིག་
སྒྲུབ་མཁན་ཡིན་པར་ཐལ། ལུང་དེའི་ཕྱིར་ན་མ་ཁྱབ། ས་སྡེའི་རྗེས་འབྲང་གི་སེམས་
ཙམ་པས་རང་རིག་དངོས་སུ་མ་བཤད་ཀྱང། མངོན་སུམ་ཚད་མ་ལ། དབང་མངོན་
ཡིད་མངོན་རྣལ་འབྱོར་མངོན་སུམ་གསུམ་དང་། ཡང་དབང་མངོན་ཡིད་མངོན་
འཇིག་རྟེན་པའི་མངོན་སུམ་གསུམ་དང་། དག་པའི་མངོན་སུམ་བཞིར་ངེས་པར་
བཤད་པའི་ཕྱིར། དེ་བཞིན་དུ་དབྱིག་གཉེན་གྱི་གཞུང་ནའང་རང་རིག་དངོས་སུ་
བཤད་པ་མི་སྣང་བའི་ཕྱིར། རང་འགྲེལ་གྱི་ཚིག་ལ་དོགས་པ་གཅོད་པ་ནི་རང་འགྲེལ་
ལས། རྣམ་པར་ཤེས་པ་ཨུཏྤལའི་འདབ་མ་བརྒྱ་འབིགས་པ་ལྟར་རིམ་གྱིས་འབྱུང་བ་
རྣམས་འཇུག་པ་མྱུར་པས་གཅིག་ཆར་འཇུག་པ་ལྟར་མངོན་ནོ། །ཞེས་གསུངས་པའི་



290
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དོན་ལ་འགྲེལ་བཤད་མཁན་པོ་ན་རེ། གར་མཁན་གྱི་ཁང་བར་ཞུགས་པ་ན་གར་གྱི་
གཟུགས་སྒྲ་སོགས་ཡུལ་ལྔ་འཛིན་པའི་རྣམ་ཤེས་ལྔ་གཅིག་ཆར་མི་སྐྱེའམ་ཞེས་དྲིས་
པའི་ལན་དུ་རང་རིག་སྒྲུབ་པའི་མདོ་སེམས་གཉིས་ན་རེ། ཡུལ་ལྔ་འཛིན་པའི་རྣམ་
ཤེས་རྣམས་རིམ་གྱིས་སྐྱེ་ཡང་འཇུག་པ་མྱུར་པས་གཅིག་ཅར་སྐྱེ་བར་མངོན། ཞེས་སྨྲ་
བ་དེ་དེའི་དོན་ཡིན་ཟེར་བ་མི་འཐད་པར་ཐལ། རང་རིག་སྒྲུབ་པའི་མདོ་སེམས་
གཉིས་ཀྱིས་རྣམ་ཤེས་རིགས་མི་མཐུན་དུ་མ་གཅིག་ཆར་སྐྱེ་བར་འདོད་པ་གང་ཞིག
རྣམ་ཤེས་རིགས་མཐུན་དུ་མ་སེམས་ཅན་གཅིག་གི་རྒྱུད་ལ་དུས་གཅིག་ཏུ་མི་སྐྱེ་བར་
འདོད་པའི་ཕྱིར། དང་པོ་གྲུབ་སྟེ། རིགས་མི་མཐུན་གྱི་མིག་རྣའི་རྣམ་ཤེས་གཉིས་ལྟ་
བུ་གཅིག་ཅར་སྐྱེ་ཡང་དེའི་འཇུག་ཐོགས་སུ་ཡིད་ཀྱི་རྣམ་ཤེས་གཅིག་ལས་མི་འབྱུང་
ཞེས་བཤད་པའི་ཕྱིར། རྣམ་འགྲེལ་ལས། གཅིག་ཅར་རིགས་མི་མཐུན་སྐྱེ་ཡང་། །
ཤིན་ཏུ་གསལ་བའི་སེམས་གཅིག་གིས། །ནུས་པ་ཉམས་པར་བྱས་པའི་ཕྱིར། །ཀུན་
གཞི་ལས་གཞན་འབྱུང་བ་མིན། །ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ།
རང་རིག་སྒྲུབ་པའི་མདོ་སེམས་གཉིས་ཀྱིས། མདོ་ལས། སེམས་ཅན་རྣམས་ནི་རྣམ་
པར་ཤེས་པའི་རྒྱུད་རེ་རེ་བའོ། །ཞེས་པའི་དོན་རྣམ་ཤེས་རིགས་མཐུན་ལ་བྱེད་པའི་
ཕྱིར། རྣམ་འགྲེལ་ལས། དེ་རྣམས་རིགས་མཐུན་པ་ཉིད་ལས། །ནུས་པ་ངེས་པར་
འགྱུར་བ་ཡིན། །འདི་ལྟར་རྣམ་པར་རྟོག་པ་རྣམས། །རིམ་གྱིས་འབྱུང་བར་ཡང་
དག་རྟོགས། །ཞེས་གསུངས་པའི་ཕྱིར། རྟགས་སྔ་ཕྱི་སྒྲུབ་ཚུལ་དེ་ལྟར་འཐད་དེ།
རྣམ་བཤད་ལས། རང་རིག་སྒྲུབ་པའི་མདོ་སྡེ་བ་དང་སེམས་ཙམ་པས་ནི། སེམས་
ཅན་རྣམས་ནི་རྣམ་པར་ཤེས་པའི་རྒྱུད་རེ་རེ་བའོ། །ཞེས་གསུངས་པའི་དོན། རྣམ་
འགྲེལ་ལས། དེ་རྣམས་རིགས་མཐུན་པ་ཉིད་ལས། །ནུས་པ་ངེས་པར་འགྱུར་བ་



291
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། ་
ཡིན། །ཞེས་གསུངས་པ་ལྟར་རྣམ་ཤེས་རིགས་མཐུན་གཅིག་ཆར་དུ་གང་ཟག་གཅིག་
ལ་མི་སྐྱེ་བ་ལ་འདོད་ཀྱི་རིགས་མི་མཐུན་གྱི་རྣམ་ཤེས་གཅིག་ཆར་དུ་མི་སྐྱེ་བ་ལ་འདོད་
པ་གཏན་མིན་པའི་ཕྱིར་རོ། །ཞེས་གསུངས་པའི་ཕྱིར། ཁ་ཅིག རང་འགྲེལ་གྱི་ལུང་
དོན་ཡོད་དེ། ཁྲ་བོ་ལ་བལྟ་བའི་ཚེ་དཀར་དམར་སོགས་འཛིན་པའི་ཤེས་པ་རིམ་གྱིས་
འབྱུང་ཡང་གཅིག་ཆར་སྐྱེ་བར་སྣང་བ་ལ་བྱེད་ཟེར་ན། འོ་ན་མདོའི་དོན་རྣམ་ཤེས་
རིགས་མཐུན་ལ་མི་སྦྱོར་བར་ཤེས་པ་ཙམ་ལ་སྦྱོར་རིགས་པར་ཐལ། འདོད་པའི་ཕྱིར།
འདོད་ན། ཡུལ་གཅིག་འཛིན་པ་ལ་ཡང་གཙོ་སེམས་གཅིག་དང་སེམས་བྱུང་ཀུན་
འགྲོ་ལྔ་དང་བཅས་པས་མཚུངས་ལྡན་དུ་མི་འཛིན་པར་ཐལ་ལོ། །གཞན་ཡང་། རྣམ་
ཤེས་གཅིག་གིས་དུ་མ་མི་འཛིན་པ་དང། ཁྲ་འཛིན་མིག་ཤེས་མེད་པར་ཐལ་བ་སོགས་
གནོད་བྱེད་དུ་མ་འཇུག་པར་ཐལ། འདོད་པའི་ཕྱིར་ཏེ། རྣམ་བཤད་ལས། བོད་
མང་བོས་ཟ་འོག་ལ་བལྟས་པའི་ཚེ་དཀར་དམར་སོགས་འཛིན་པའི་ཤེས་པ་དུ་མ་
གཅིག་ཅར་སྐྱེ་བ་མ་ཡིན་ནམ་ཞེས་པའི་ལན་དུ་ཤེས་པ་དེ་རྣམས་རིམ་གྱིས་འབྱུང་ཡང་
གཅིག་ཆར་དུ་སྐྱེ་བར་སྣང་བ་ཡིན་ནོ། །ཞེས་ཟེར་བས་ནི་རྣམ་པར་ཤེས་པའི་རྒྱུད་རེ་
རེ་བའོ་ཞེས་གསུངས་པའི་དོན་གཙོ་བོའི་རྣམ་ཤེས་རིགས་མཐུན་ལ་དགོངས་པའང་མ་
ཤེས་ཤིང་མིག་གི་རྣམ་ཤེས་གཅིག་གིས་ཁ་དོག་མི་འདྲ་བ་དུ་མ་འཛིན་པ་ཡང་མ་ཤེས་
པར་ཁྲ་བོ་འཛིན་པའི་མིག་ཤེས་ཀྱང་མ་རྟོགས་པར་སྣང་ངོ་། །ཞེས་གསུངས་པའི་
ཕྱིར། ཁ་ཅིག་ན་རེ། ཁྲ་འཛིན་མིག་ཤེས་ཁས་ལེན་མཁན་ཡིན་ན། ཟ་འོག་གི་
དཀར་བོ་དང་སྔོན་པོ་སོགས་ཚོགས་པའི་ཁྲ་བོ་འཛིན་པས་ཁྱབ་པ་དང་། ཁྲ་བོའི་
དཀར་སྔོན་གཉིས་འཛིན་པའི་རྣམ་ཤེས་གཅིག་པར་འདོད་པས་ཁྱབ་པར་ཐལ། རྣམ་
བཤད་ཀྱི་ལུང་དེའི་ཕྱིར་ན་མ་ཁྱབ། རྣམ་འགྲེལ་དང་ལུགས་འདིའི་རང་ལུགས་ལ།



292
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དེ་ལྟར་ཁས་ལེན་མི་རུང་བར་བསྟན་པ་ཡིན་ལ། རྒྱ་གར་བ་ཁ་ཅིག་གིས་ཁས་བླངས་
ལ་ཡང་ཁྲ་འཛིན་མིག་ཤེས་མེད་པར་བསྟན་པ་ཡིན་གྱི་དེ་འདྲའི་ཁས་ལེན་མཁན་མེད་
པར་མ་བསྟན་པའི་ཕྱིར། རྩ་བར་འདོད་མི་ནུས་ཏེ། དེ་འདྲ་འདོད་པའི་མདོ་སེམས་
གཉིས་ཀ་ཡོད་པའི་ཕྱིར་ཏེ། དེ་འདྲ་འདོད་པའི་མདོ་སེམས་གཟུང་འཛིན་གྲངས་
མཉམ་པ་གཉིས་ཡོད་པའི་ཕྱིར། དེར་ཐལ། ཁྲ་བོའི་སྟེང་གི་སྔོ་སེར་སོགས་གྲངས་ཇི་
སྙེད་ཀྱི་མིག་གི་རྣམ་ཤེས་རིགས་མཐུན་ཐ་དད་པ་སྐྱེ་བར་འདོད་པའི་གཟུང་འཛིན་
གྲངས་མཉམ་གྱི་མདོ་སྡེ་བ་དང་དེ་ལྟར་འདོད་པའི་གཟུང་འཛིན་གྲངས་མཉམ་གྱི་
སེམས་ཙམ་པ་ཡང་ཡོད་པའི་ཕྱིར། ཡང་ཁ་ཅིག་ན་རེ། རྣམ་པར་ཤེས་པ་ཨུཏྤལའི་
འདབ་མ་བརྒྱ་འབིགས་པ་སོགས་ཀྱི་དོན་མདོ་སེམས་གང་གི་ལུགས་སུ་འཇོག་མི་ཐུབ་
པར་ཐལ། གཞུང་འདིས་ཁྲ་བོའི་སྔོ་སེར་འཛིན་པའི་རྣམ་ཤེས་རིགས་མཐུན་རིམ་
ཅན་དུ་སྐྱེ་ཡང་འཇུག་པ་མྱུར་པས་གཅིག་ཅར་སྐྱེ་བར་མངོན་པ་སྟེ་སྣང་ཞེས་བཤད་
དགོས་པ་གང་ཞིག རྣམ་ཤེས་ཀྱི་འཇུག་པ་མྱུར་བ་གཅིག་ཅར་དུ་སྣང་བའི་རྒྱུ་ཡིན་པ་
རྣམ་འགྲེལ་དུ་བཀག་པའི་ཕྱིར་ན་མ་ཁྱབ། དང་བོ་གྲུབ་སྟེ། རང་འགྲེལ་ལས། རྣམ་
པར་ཤེས་པ་ཨུཏྤལའི་འདབ་མ་བརྒྱ་འབིགས་པ་ལྟར་རིམ་གྱིས་འབྱུང་བ་རྣམས་འཇུག་
པ་མྱུར་བས་གཅིག་ཆར་འཇུག་པ་ལྟ་བུར་མངོན་པ་ཡིན་ནོ། །ཞེས་དང་། རྣམ་
བཤད་ལས། རྣམ་ཤེས་རིགས་མཐུན་གཅིག་ཅར་དུ་སྐྱེ་བར་བརྩད་པའི་ལན་དེ་
རྣམས་འཇུག་པ་མྱུར་པས་རིམ་གྱིས་སྐྱེ་ཡང་གཅིག་ཅར་དུ་སྐྱེ་བར་མངོན་ཞེས་འཆད་
དགོས་པ་འདྲ། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། རྣམ་འགྲེལ་
ལས། རྟོག་བཅས་རྟོག་པ་མེད་པའི་ཡིད། །གཅིག་ཅར་དུ་ནི་འཇུག་ཕྱིར་རམ། །
འཇུག་པ་མྱུར་ཕྱིར་བླུན་པོ་དག །དེ་དག་ལ་ནི་གཅིག་ཏུ་ཞེན། །ཞེས་གསུངས་པའི་



293
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
ཕྱིར། རྩ་བར་འདོད་མི་ནུས་ཏེ། ཁྲ་བོའི་སྟེང་གི་སྔོ་སེར་སོགས་ཀྱི་གྲངས་དང་མཉམ་
པའི་མིག་གི་རྣམ་ཤེས་རིགས་མཐུན་དུ་མ་རིམ་གྱིས་འབྱུང་ཡང་གཅིག་ཅར་སྣང་བ་ནི་
འཇུག་པ་མྱུར་བའི་དབང་གིས་ཡིན་པར་འདོད་པའི་མདོ་སེམས་གཟུང་འཛིན་གྲངས་
མཉམ་དང་རིམ་བྱུང་བ་གཉིས་ཡོད་པའི་ཕྱིར། ཁ་ཅིག་ན་རེ། ཨུཏྤལའི་དཔེ་དེ་རང་
རིག་འདོད་པའི་མདོ་སེམས་གཉིས་ཀྱི་ལུགས་ལ་འཇོག་མི་རིགས་པར་ཐལ། དེ་
འདྲའི་ལུགས་དེ་རང་རིག་འདོད་པའི་མདོ་སེམས་གཉིས་ཀྱི་ལུགས་ལ་འཇོག་དཀའ་
བའི་ཕྱིར། རྣམ་བཤད་ལས། གཞུང་འདི་དེ་གཉིས་ཀྱི་ལུགས་སུ་འཇོག་དཀའ་བར་
སྣང་སྟེ། ཞེས་གསུངས་པའི་ཕྱིར་ན་ཤིན་ཏུ་མ་ཁྱབ་སྟེ། ལུང་འདིའི་དོན། རྣམ་
འགྲེལ་རང་ལུགས་ཀྱི་རང་རིག་འདོད་པའི་མདོ་ སེམས་རིགས་པའི་རྗེས་འབྲངས་
གཉིས་ཀྱི་ལུགས་ལ་འཇོག་དཀའ་ཞེས་པའི་དོན་ཡིན་གྱི། སྤྱིར་རང་རིག་འདོད་པའི་
མདོ་སེམས་གང་རུང་ལ་རྣམ་འགྲེལ་རྗེས་འབྲང་གིས་མ་ཁྱབ་པའི་ཕྱིར། དེར་ཐལ།
དེ་འདོད་པའི་མདོ་སེམས་གང་རུང་ལ་རིགས་པའི་རྗེས་འབྲང་གི་སྣ་ཚོགས་གཉིས་
མེད་པས་མ་ཁྱབ་པ་གང་ཞིག རྣམ་འགྲེལ་རང་ལུགས་སྣ་ཚོགས་གཉིས་མེད་པའི་
ལུགས་ཡིན་པའི་ཕྱིར། དང་བོ་སླ། ཕྱི་མ་གྲུབ་སྟེ། ཛེ་ཏཱ་རིའི་གྲུབ་མཐའི་རང་འགྲེལ་
ལས། བཤད་པ་མཛད་པས་ནི་ཤེས་རབ་ཕུལ་དུ་བྱུང་བ་དང་ལྡན་པས་རློམ་སྟེ་
གསུངས་པས་རྣལ་འབྱོར་སྤྱོད་པའི་ཚུལ་སྒྲུབ་པ་ན་དེ་སྐད་གསུངས་པ་ཡིན་ཏེ། སྣ་
ཚོགས་གཉིས་མེད་པ་ཁོ་ན་རྣལ་འབྱོར་སྤྱོད་པ་བ་རྣམས་ཀྱི་སྐྱབས་ཡིན་ནོ། །ཞེས་
གསུངས་པའི་ཕྱིར། འདིར་སྣ་ཚོགས་གཉིས་མེད་པ་ལ་རྣམ་ཤེས་གཅིག་བུར་སྨྲ་བ་
དང་རྣམ་ཤེས་ཚོགས་དྲུག་འདོད་མཁན་གཉིས་ལས། ཕྱི་མ་ཡིན་ནོ། །རྩ་བར་འདོད་
མི་ནུས་ཏེ། འདི་ཡང་རང་རིག་འདོད་མཁན་ཡིན་པར་རང་འགྲེལ་ལས་བཤད་པའི་



294
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཕྱིར། རང་འགྲེལ་ལས། གདོན་མི་ཟ་བར་རང་རིག་ཁས་བླངས་པར་བྱ་དགོས་སོ་
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། དེ་ལ་ཁྱབ་པ་མེད་པར་ཐལ། རང་
འགྲེལ་ལས་དེ་ལྟར་བཤད་ཀྱང་དཔེ་མ་དག་ཟེར་དགོས་པའི་ཕྱིར། རྣམ་བཤད་ལས་
གཞུང་འདི་དེ་གཉིས་ཀྱི་ལུགས་སུ་འཇོག་དཀའ་བར་སྣང་སྟེ། ཕལ་ཆེར་རྒྱ་དཔེ་མ་
དག་པའི་སྐྱོན་ནམ་ཞེས་གསུངས་པའི་ཕྱིར་ཟེར་ན། འདི་སྤྱིར་དཔྱད་དཀའ་ཡང་རེ་
ཞིག་ཁྱབ་སྐོར་དེ་ལ་ཁྱབ་པ་མེད་པར་ཐལ། རྣམ་བཤད་ཀྱི་དོན་ནི། རྣམ་འགྲེལ་རང་
ལུགས་འཛིན་པའི་མདོ་སེམས་གཉིས་ཀྱི་ལུགས་ལ་མི་རུང་ཞེས་པའི་དོན་ཡིན་པའི་
ཕྱིར། རྣམ་བཤད་ལས། རང་རིག་འདོད་མཁན་དེ་གཉིས་ཀྱིས་འཇུག་པ་མྱུར་པ་
གཅིག་ཅར་དུ་འཁྲུལ་བའི་རྒྱུ་ཡིན་ཡང་རྣམ་འགྲེལ་དུ་བཀག་པས་ན་གཞུང་འདི་དེ་
གཉིས་ཀྱི་ལུགས་སུ་འཇོག་དཀའ་བར་སྣང་། ཞེས་གསུངས་པའི་ཕྱིར། དྲན་པ་སྐྱེ་
ཚུལ་གྱི་ཁྱད་པར་ལ་ཁ་ཅིག་ན་རེ། སྐབས་འདིར་སྔོ་འཛིན་དབང་མངོན་གྱི་དུས་སུ་དེ་
མྱོང་བྱེད་ཀྱི་རང་རིག་མེད་ཀྱང་། ཕྱིས་སུ་ཡུལ་དང་ཡུལ་ཅན་དྲན་པའི་དྲན་ཤེས་སྐྱེ་
བའི་རྒྱུ་མཚན་ཡོད་དེ། སྔོ་འཛིན་དབང་མངོན་གྱིས་རང་ལས་གཞན་པའི་ཡུལ་སྔོན་
པོ་མྱོང་སྟོབས་ཀྱིས་རྒྱུད་གཅིག་ཏུ་འབྲེལ་བའི་རྒྱུ་མཚན་གྱིས་ཕྱིས་སུ་ངས་སྔོན་པོ་
མཐོང་ངོ་སྙམ་དུ་ཡུལ་སྔོན་པོ་དངོས་སུ་དྲན་པའི་སྟོབས་ཀྱིས་སྔོ་འཛིན་ཡང་དྲན་པའི་
ཕྱིར། ཞེས་པ། སྤྱོད་འཇུག་ལས། གཞན་མྱོང་བ་དང་འབྲེལ་བ་ལས། །དྲན་འགྱུར་
ཞེས་པའི་ལུང་གི་དོན་ཡིན་ཟེར་ན། དེ་མི་འཐད་པར་ཐལ། སྐབས་འདིའི་འབྲེལ་བ་
སྔ་ཕྱི་རྒྱུད་གཅིག་ཏུ་འབྲེལ་བ་དང་། སྔ་ཕྱི་རྒྱུ་འབྲས་ཀྱི་འབྲེལ་བ་དང་ཤེས་རྒྱུད་གཅིག་
ཏུ་འབྲེལ་བ་ཙམ་ལ་མི་བྱེད་པར་ཡུལ་ཡུལ་ཅན་ཕན་ཚུན་འབྲེལ་བའམ་ཕན་ཚུན་
སྦྲགས་པའི་དོན་ལ་བཤད་པའི་ཕྱིར། དེར་ཐལ། ཕ་རོལ་པོས་ངས་སྔོན་པོ་མཐོང་



295
༽༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
ཞེས་དྲན་ཚུལ་དེ་རང་རིག་གི་ལག་རྗེས་ཡིན་པ་འགོག་ཆེད་དུ་རང་རིག་གིས་བཟུང་བ་
ལྟར་མི་དྲན་པར་ཡུལ་ཡུལ་ཅན་སྦྲགས་ནས་གཉིས་སྣང་དང་བཅས་ཏེ་དྲན་པར་
བཤད་པའི་ཕྱིར། དེར་ཐལ། སྔོན་པོ་འདི་ཞེས་དྲན་པའི་ཡུལ་དང༌། ངས་མཐོང་
ཞེས་དྲན་པས་ཡུལ་ཅན་དྲན་པའི་ཕྱིར། རྣམ་བཤད་ལས། སྐྱོན་མེད་དེ། ཡུལ་མྱོང་
བ་ལས་ཡུལ་ཅན་དྲན་པ་སྐྱེས་པ་ན་ཤེས་པ་སྤངས་ནས་དྲན་པ་མིན་གྱི་སྔར་གཟུགས་
འདི་མཐོང་ངོ་ཞེས་ཡུལ་ཡུལ་ཅན་གཉིས་འབྲེལ་བ་ལས་ཏེ་འབྲེལ་བར་དྲན་པའི་ཕྱིར་
རོ། །ཞེས་གསུངས་པའི་ཕྱིར། ཁོ་ན་རེ། རང་རིག་ཡོད་པར་ཐལ། འཇིག་རྟེན་གྱི་
ཐ་སྙད་དུ་རང་གིས་རང་རིག་པའི་ཐ་སྙད་ཁས་ལེན་པའི་ཕྱིར་ན་མ་ཁྱབ། ཡང་རང་
རིག་ཡོད་པར་ཐལ། རང་མྱོང་ཡོད་པའི་ཕྱིར་ཏེ། རང་གིས་རང་མངོན་སུམ་དུ་
རྟོགས་པའི་ཤེས་པ་ཡོད་པའི་ཕྱིར་ན་མ་ཁྱབ། འདོད་མི་ནུས་ཏེ། ཤེས་པ་དེ་རང་
གིས་མྱོང་ངམ་དེ་ལས་གཞན་གྱིས་མྱོང་དཔྱད་ནས་རང་གིས་མྱོང་བ་རྙེད་པ་རང་མྱོང་
གི་དོན་དང་། དེ་ལྟར་དཔྱད་ནས་གཞན་གྱིས་མྱོང་བ་རྙེད་པ་གཞན་མྱོང་གི་དོན་ཡིན་
པས་ན། སྐབས་འདིར་མྱོང་བ་ཡོད་ཀྱང་རང་མྱོང་གཞན་མྱོང་གང་ཡང་མེད་ཅེས་ཁས་
ལེན་པའི་ཕྱིར། ལེགས་བཤད་སྙིང་བོ་ལས། མྱོང་བ་ལ་རང་གིས་དང་གཞན་གྱིས་
མྱོང་བ་གཉིས་སུ་ཁ་ཚོད་ཆོད་མ་ཆོད་གསལ་བར་མ་བཤད་ཀྱང་མ་ཆོད་པ་དགོངས་པ་
ཡིན་ཏེ། ཞེས་གསུངས་པའི་ཕྱིར། །
གཉིས་པ། རང་ལུགས་བཞག་པ་ལ། རང་རིག་འདོད་མཁན་ངོས་བཟུང་བ་
དང་། རང་རིག་གི་གོ་དོན་དང་། གཞན་གྱིས་རང་རིག་ཡོད་པར་སྒྲུབ་ཚུལ་དང༌།
དེ་དབུ་མ་བས་དགག་ཚུལ་དང་བཞི། དང་བོ་ནི། རང་རིག་འདོད་མཁན་ཡོད་དེ།
མདོ་སྡེ་བ་དང་། རིགས་པའི་རྗེས་འབྲང་གི་སེམས་ཙམ་པ་དང་། ལུང་གི་རྗེས་



296
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འབྲང་སེམས་ཙམ་པ་ཁ་ཅིག་དང་། རྣལ་འབྱོར་སྤྱོད་པའི་དབུ་མ་རང་རྒྱུད་པ་ཕལ་
ཆེར་འདོད་ལ། ཐལ་འགྱུར་བ་དང་མདོ་སྡེ་སྤྱོད་པའི་དབུ་མ་རང་རྒྱུད་པ་བྱེ་བྲག་སྨྲ་བ་
རྣམས་ཀྱིས་མི་འདོད་པའི་ཕྱིར། སྤྱིར་རང་རིག་འདོད་མཁན་མདོ་དང་ཀླུ་སྒྲུབ་ཀྱིས་
བཀག་ལ། དེ་འདོད་མཁན་སྔར་ནས་ཡོད་ཀྱང་ལེགས་ལྡན་ཡབ་སྲས་དང་ཟླ་བའི་
ཞབས་ཀྱིས་རང་རིག་འགོག་ཡུལ་གྱི་ཕྱོགས་སྔའི་གཙོ་བོ་ཕྱོགས་གླང་ཆོས་གྲགས་རྗེས་
འབྲངས་དང་བཅས་པ་རྣམས་ཡིན་པའི་ཕྱིར། རང་རིག་གི་གོ་དོན་ཡོད་དེ། འཛིན་
པའི་རྣམ་པ་ཡན་གར་བའམ་འཛིན་པའི་རྣམ་པ་ཆིག་རྐྱང་རྟོགས་པའི་ཤེས་པ་ཞིག་
དེར་འཇོག་པའི་ཕྱིར། དེས་ན་ཁ་ཅིག་འཛིན་རྣམ་ཡན་གར་བ་ལྡན་མིན་འདུ་བྱེད་དུ་
འདོད་པ་དང་། ཁ་ཅིག་རྟོག་གེ་འབར་བའི་ལུང་ལ་བརྟེན་ནས་དེ་རྣམ་ཤེས་སུ་འདོད་
པ་གཉིས་མི་རིགས་ཏེ། མདོ་སེམས་གཉིས་ཀས་ཆགས་སོགས་སེམས་བྱུང་མཐའ་
དག་ལ་དེའི་སྟེང་གི་རང་རིག་ནི་འཛིན་པའི་རྣམ་པ་ཡན་གར་བར་གྱུར་པའི་མངོན་
སུམ་དུ་ཁས་ལེན་པ་གང་ཞིག དེ་དག་གི་ལུགས་ལ་མངོན་སུམ་ལ་ཤེས་པས་ཁྱབ་པའི་
ཕྱིར། དེས་ན་ཤེས་པ་རང་གིས་རང་རིག་ཙམ་དེ་རང་རིག་མིན་གྱི་གཞན་རིག་གི་ཤེས་
པ་ཐམས་ཅད་ཀྱི་སྟེང་ན་རང་ཉིད་གསལ་ཙམ་དང་རིག་ཙམ་ཕྱི་རོལ་ཀྱི་ཆོས་ལ་མ་ལྟོས་
པར་ནང་ཤེས་པ་འབའ་ཞིག་ལ་ཕྱོགས་ཤིང་། ཡུལ་ཡུལ་ཅན་གཉིས་སྣང་རགས་པ་
ཐམས་ཅད་ལོག་པ་ཞིག་ལ་འདོད་དོ། །གསུམ་པ། རང་རིག་ཡོད་པར་འདོད་མཁན་
རྣམས་ཀྱིས་དེ་ཡོད་པར་སྒྲུབ་པའི་རིགས་པ་ནི་དུ་མ་གསུངས་ཀྱང་། གཙོ་བོ་ནི་དྲན་
པའི་རྟགས་ཀྱིས་སྒྲུབ་པ་འདི་ཡིན་ཏེ། དོན་སྣང་གི་དབང་ཤེས་ཆོས་ཅན། མྱོང་བ་
ཡོད་དེ། དྲན་པ་ཡོད་པའི་ཕྱིར། དཔེར་ན་གཟུགས་བཞིན། ཞེས་པའི་རྟགས་
འདིས་རང་རིག་ཡོད་པར་འགྲུབ་པའི་ཕྱིར། དེར་ཐལ། རྟགས་དེ་ལ་བརྟེན་ནས་



༄༅༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
297
མྱོང་བ་ཡོད་པར་འགྲུབ་ལ། མྱོང་བ་ལ་རང་མྱོང་གཞན་མྱོང་གཉིས་སུ་ཁ་ཚོད་ཆོད་
ཀྱང་གཞན་མྱོང་རིགས་པས་ཁེགས་པའི་ཕྱིར། རྟགས་དེ་ལ་བརྟེན་ནས་མྱོང་བ་ཡོད་
པར་འགྲུབ་སྟེ། སློབ་དཔོན་ཕྱོགས་གླིང་གིས། དུས་ཕྱིས་དྲན་པ་ལས་ཀྱང་སྟེ། །ཚུལ་
གཉིས་དང་ནི་རང་རིག་གྲུབ། །མ་མྱོང་བར་འདི་མེད་ཕྱིར་རོ། །ཞེས་པས་འགྲུབ་
པའི་ཕྱིར། ཁོ་ན་རེ། གཞན་མྱོང་ཡོད་དེ། རྗེས་སུ་སྐྱེས་པའི་ཤེས་པས་ཉམས་སུ་
མྱོང་བའི་ཕྱིར་རོ་སྙམ་ན་དེ་ཡང་མི་རིགས་ཏེ། གཞན་མྱོང་ཡོད་ན་མྱོང་བྱེད་ཐུག་མེད་
དུ་ཐལ་བ་དང་། ཤེས་པ་ཕྱི་མ་ཡུལ་ལ་མི་འཕོ་བའི་སྐྱོན་གཉིས་ཡོད་པའི་ཕྱིར། དང་
བོ་གྲུབ་སྟེ། དོན་སྣང་དབང་ཤེས་དེ་མྱོང་བྱེད་རྫས་གཞན་གྱིས་མྱོང་དགོས་ན། མྱོང་
བྱེད་རྫས་གཞན་དེ་ལ་ཡང་མྱོང་བྱེད་རྫས་གཞན་དགོས་པའི་སྐྱོན་ཡོད་པའི་ཕྱིར།
གཉིས་པ་གྲུབ་སྟེ། དོན་སྣང་དབང་ཤེས་ཕྱི་མ་ཆོས་ཅན། ཁྱོད་ཕྱི་རོལ་ཀྱི་ཡུལ་ལ་འཕོ་
བར་མི་འགྱུར་བར་ཐལ། རང་གི་ཉེར་ལེན་དུ་གྱུར་པའི་ཤེས་པ་སྔ་མ་གཟུང་དོན་དུ་
བྱས་ནས་ཉམས་སུ་མྱོང་བའི་ཕྱིར། ཁྱབ་སྟེ། མིག་གི་རྣམ་ཤེས་སྔ་མ་སྔ་མ་ཕྱི་མ་ཕྱི་
མས་གཅོད་ན། དེ་དག་གཟུང་དོན་དུ་བྱས་ནས་གཅོད་དགོས་ལ། དེ་ལྟ་ན་ནང་གི་
ཉེ་བའི་རྣམ་ཤེས་འཛིན་པ་བོར་ནས་ཕྱི་རོལ་ཀྱི་དོན་ལ་འཕོ་མི་ཐུབ་པའི་ཕྱིར། ཚད་མ་
ཀུན་བཏུས་ལས། ཤེས་པ་གཞན་གྱིས་ཉམས་མྱོང་ན། །ཐུག་མེད་དེ་ལའང་དྲན་པ་
དེ། །དེ་བཞིན་ཡུལ་གཞན་ལ་འཕོ་བ། །མེད་འགྱུར་དེ་ཡང་མཐོང་ཕྱིར་རོ། །ཞེས་
དང་། རྣམ་འགྲེལ་ལས། གལ་ཏེ་སྔ་བློ་དེ་ཉིད་ན། །ཡུལ་གཞན་ལ་ནི་འཕོ་མི་འགྱུར། །
ཞེས་གསུངས་པའི་ཕྱིར། དེས་ན་དྲན་པའི་རྟགས་ཀྱིས་སྒྲུབ་པ་འདི་རང་རིག་ཡོད་
པར་སྒྲུབ་པའི་རིགས་པ་དྲག་ཤོས་སུ་འདོད་དེ། རྣམ་བཤད་ལས། འདིས་ནི་སྔར་གྱི་
སྔོ་འཛིན་དེ་ལ་མྱོང་བ་ཡོད་པར་ཕྱིས་དེ་དྲན་པའི་རྟགས་ཀྱིས་བསྒྲུབ་པ་ཡིན་ཏེ། སྔར་



298
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གྱི་སྔོ་འཛིན་ལ་རང་མྱོང་བའི་རང་རིག་ཡོད་དེ་ཞེས་བསྒྲུབ་ན་ནི། གཞན་ལ་གྲུབ་པའི་
དཔེ་མི་རྙེད་པས་དེ་ལྟར་མི་བསྒྲུབ་པོ། །སྔོ་འཛིན་ལ་མྱོང་བ་ཡོད་པར་གྲུབ་ན་ནི། དེ་
མྱོང་བ་ལ་རང་གིས་དང་གཞན་གྱིས་མྱོང་བ་གཉིས་སུ་ཁ་ཚོད་བཅད་ནས་དང་བོ་ཁྱོད་
ལ་མི་རུང་ལ། གཉིས་པ་རང་ལུགས་ཀྱིས་བཀག་ན་མྱོང་བའི་ཁྱབ་བྱེད་ཁེགས་པ་ན་
མྱོང་བ་ཙམ་ཡང་མི་འཐད་པར་འགྱུར་རོ། །ཞེས་འགོག་པ་ཡིན་ཏེ། རང་རིག་སྒྲུབ་
པའི་རིགས་པ་དྲག་ཤོས་ཡིན་ནོ། །ཞེས་གསུངས་པའི་ཕྱིར། གཞན་ཡང་། མིང་
གིས་བཏགས་ཙམ་གྱི་མྱོང་བ་ཡོད་ཀྱང་རང་མྱོང་དང་གཞན་མྱོང་མེད་པར་ཐལ། རང་
མྱོང་མེད་པ་གང་ཞིག གཞན་མྱོང་མེད་པའི་ཕྱིར། དང་པོ་གྲུབ་སྟེ། རང་མྱོང་དང་
རང་རིག་དོན་གཅིག་བྱས་ནས་འདིར་བཀག་པའི་ཕྱིར། གཉིས་པ་གྲུབ་སྟེ། གཞན་
མྱོང་ཡོད་ན་རང་མཚན་གྱིས་གྲུབ་པའི་གཞན་མྱོང་ཡོད་དགོས་པས་ངས་མཐོང་ངོ་སྙམ་
དུ་མི་དྲན་པའི་སྐྱོན་ཡོད་པའི་ཕྱིར་དང་། དཔེར་ན། བྱམས་པས་སྐྱེ་བ་སྔ་མར་རྒྱུད་
གཞན་གྱི་ཉེར་སྦས་སུ་རང་ཉིད་སྐྱེས་པར་མི་དྲན་པ་བཞིན་ཡིན་པའི་ཕྱིར་དང་། ཐུག་
མེད་ཀྱི་སྐྱོན་ཡང་ཡོད་པའི་ཕྱིར། སྡེ་བ་ཁ་ཅིག་ན་རེ། དེའི་སྐྱོན་མེད་དེ། སྔོ་འཛིན་
མིག་ཤེས་དང་མཉམ་དུ་མིག་ཤེས་དེ་འཛིན་པའི་མིག་ཤེས་གཅིག་ཀྱང་སྐྱེས་པའི་ཕྱིར་
ཟེར་བ་མི་འཐད་དེ། མདོ་ལས། གང་སྔ་ཕྱི་མེད་པར་སེམས་གཉིས་འབྱུང་བ་འདི་ནི་
གནས་མེད་དེ་གོ་སྐབས་མེད་དོ། ཞེས་དང་། སེམས་ཅན་ཐམས་ཅད་རྣམ་པར་ཤེས་
པའི་རྒྱུད་གཅིག་པའོ། །ཞེས་པ་དང་འགལ་བའི་ཕྱིར། ཁ་ཅིག སྔོ་འཛིན་མིག་ཤེས་
གཅིག་བུས་ཡུལ་སྔོན་པོ་དང་མིག་ཤེས་གཉི་ག་འཛིན་ཟེར་བའང་མི་འཐད་དེ། རྣམ་
འགྲེལ་ལས། གཅིག་གིས་གཉིས་ཤེས་མ་ཡིན་ཏེ། །དབང་བོའི་སེམས་ནི་ངེས་ཕྱིར་
དང་། །ཞེས་དང་། མངོན་པ་མཛོད་ལས། གཉིས་ཀྱི་རྣམ་ཤེས་ཕྱི་ཡི་ལྔ། །ཞེས་པ་



༄༅། །གཞན་དབང་རང་བཞིན་གྱིས་ཡོད་པའི་སྒྲུབབྱེད་དགག་པ། །
299
དང་འགལ་བའི་ཕྱིར། ཁྲ་བོའི་སྟེང་གི་སྔོ་སེར་སོགས་ཀྱི་རྣམ་པའི་གྲངས་མཉམ་གྱི་མིག་
ཤེས་གཅིག་ཅར་སྐྱེས་པར་འདོད་པ་སྔ་མའི་མདོ་དག་གིས་ཁེགས་སོ། །བཞི་བ། དབུ་མ་
བས་རང་རིག་འགོག་ཚུལ་ཡོད་དེ། རྩོད་བཟློག་དང་རྩ་ཤེས་ལ་བརྟེན་པའི་རིགས་པ་
དང་། ཞིབ་མོ་རྣམ་འཐག་སོགས་ཀྱི་རིགས་པ་དང་། ལེགས་ལྡན་ཡབ་སྲས་ཀྱི་རིགས་
པ་དང་། མདོ་དང་སྤྱོད་འཇུག་གི་རིགས་པ་དང། མདོ་དང་ཟླ་བའི་ཞབས་ཀྱི་རིགས་
པས་འགོག་ཚུལ་ལྔ་ཡོད་པའི་ཕྱིར། དང་བོ་ཡོད་དེ། དངོས་སྨྲ་བ་ཁྱོད་ཀྱིས་མར་མེས་
རང་གཞན་གཉི་ག་གསལ་བར་བྱེད་པ་ལྟར་ཤེས་པས་ཀྱང་རང་གཞན་གཉི་ག་གསལ་
བར་བྱེད་པར་བསྒྲུབ་པ་མི་འཐད་པར་ཐལ། དེའི་དཔེ་མི་འཐད་པའི་ཕྱིར། དེར་
ཐལ། མར་མེས་རང་གསལ་བར་མི་བྱེད་པའི་ཕྱིར་ཏེ། དེ་ལ་མུན་ཁུང་གི་མུན་པ་བུམ་
པ་ལྟ་བུ་བསལ་རྒྱུའི་མུན་པ་མེད་པའི་ཕྱིར། རྩོད་བཟློག་ལས། སྨྲས་པ་དེ་རྣམས་མི་
འཐད་དེ། །མུན་ཁུང་ནང་གི་བུམ་པ་ལྟར། །དེ་ལ་མ་དམིགས་མ་མཐོང་བས། །མེ་
ནི་རང་གཞན་གསལ་བྱེད་མིན། ། ཞེས་གཙོ་བོར་དཔེའི་སྒོ་ནས་བཀག་པའི་ཕྱིར།
བྱས་པ་ལ་ཁོ་ན་རེ། མར་མེ་ལ་བསལ་བྱའི་མུན་པ་མེད་ཀྱང་། རང་དང་གཞན་
གསལ་བར་བྱེད་དོ་ཟེར་ན། འོ་ན་མེས་གཞན་བསྲེག་པ་ལྟར་རང་ཡང་བསྲེགས་པ་
དང་། མུན་པས་གཞན་བསྒྲིབས་པ་ལྟར་རང་ཡང་བསྒྲིབས་པར་ཐལ། མར་མེ་ལ་
བསལ་བྱའི་མུན་པ་མེད་ཀྱང་རང་གིས་རང་གསལ་བར་བྱེད་པའི་ཕྱིར། ཤེས་བྱེད་
རྩོད་བཟློག་དང་རྩ་ཤེས་རབ་བྱེད་བདུན་པར་བལྟའོ། །རིགས་པ་གཉིས་པ་ཡོད་དེ།
དངོས་སྨྲ་ཁྱོད་ཀྱིས་སེམས་ཀྱིས་རང་རིག་པའི་དཔེར་མར་མེས་རང་གསལ་བར་འདོད་
པ་མི་འཐད་པར་ཐལ། དེའི་དོན་མི་འཐད་པ་གང་ཞིག དཔེ་ཡང་མི་འཐད་པའི་ཕྱིར།
དང་བོ་གྲུབ་སྟེ། ཚད་མ་རྣམས་ལ་ནི་རང་ལ་རང་རིག་པའི་ཚད་མ་མེད་པའི་ཕྱིར་ཏེ།



300
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རང་གིས་རང་གསལ་བར་བྱེད་ན་གཉིས་སུ་འགྱུར་བའི་ཕྱིར། ཞིབ་མོ་རྣམ་འཐག་ལས།
རང་ལས་མ་གྲུབ་པའི་ཕྱིར་རོ། །ཞེས་དང་། ཚད་མ་རྣམས་ལ་ཚད་མ་མེད་དོ། །ཞེས་
གསུངས་པའི་ཕྱིར། གཉིས་པ་དཔེ་ཡང་མི་འཐད་དེ། ཞིབ་མོ་རྣམ་འཐག་ལས། མ་
ཡིན་ཏེ་དཔེ་དང་འགལ་བའི་ཕྱིར་རོ། །ཞེས་དང་། མར་མེས་ནི་རང་གི་བདག་ཉིད་
གསལ་བར་བྱེད་པ་མིན་ཏེ། མུན་པ་མེད་པའི་ཕྱིར། ཞེས་དང་། སྤྱོད་འཇུག་ལས་
ཀྱང་། མར་མེ་གསལ་བར་བྱ་མིན་ཏེ། །གང་ཕྱིར་མུན་གྱིས་བསྒྲིབས་པ་མེད། །ཅེས་
གསུངས་པའི་ཕྱིར། གསུམ་པ་ལེགས་ལྡན་ཡབ་སྲས་ཀྱི་རིགས་པ་ཡོད་དེ། དངོས་སྨྲ་
བ་ཁྱོད་ཀྱིས་སེམས་སྟེང་ན་ཡུལ་སྣང་བའི་གཞན་རིག་གི་ངོ་བོ་དང་། རང་ཁོ་ན་ཡན་
གར་དུ་སྣང་བའི་རང་རིག་གི་ངོ་བོ་གཉིས་འདོད་པ་མི་འཐད་པར་ཐལ། སེམས་ལ་
ཡུལ་གྱི་རྣམ་པ་སྣང་བ་ལས་གཞན་རང་ཁོ་ན་ཤར་བའི་འཛིན་རྣམ་དེ་འདྲ་མི་སྲིད་པའི་
ཕྱིར། དབུ་མ་སྙིང་བོ་ལས། ཡུལ་དུ་སྣང་བར་གྱུར་པ་ཡི། །སེམས་ཉིད་དམིགས་པར་
འདོད་ཅེ་ན། །ཡུལ་དུ་སྣང་ལས་གཞན་གྱུར་པའི། །སེམས་ཉིད་ཇི་འདྲ་བ་ཞིག་སྣང་། །
ཞེས་གསུངས་པའི་ཕྱིར། གོང་གི་རྟགས་མ་གྲུབ་ན། ཁྱོད་ཀྱིས་རང་རིག་ཏུ་འདོད་པའི་
སྔོ་འཛིན་མིག་ཤེས་ཀྱི་ངོ་བོ་གསལ་ཙམ་རིག་ཙམ་ཆོས་ཅན། ཁྱོད་ལ་རང་ཉིད་མངོན་
སུམ་དུ་རྟོགས་པའི་རང་རིག་གི་དོན་མེད་པ་ཡིན་ཏེ། ཁྱོད་རང་གི་རྣམ་པ་སྣང་བས་
སྟོང་བའི་ཕྱིར། དཔེར་ན། གཞན་རིག་ཏུ་གྲགས་པའི་ཤེས་པ་བཞིན། རྟགས་ཁས།
བདེན་གཉིས་རང་འགྲེལ་ལས། ཤེས་པ་ནི་བདག་གིས་བདག་ཉིད་ཤེས་པ་མ་ཡིན་ཏེ།
རང་སྣང་བས་སྟོང་བའི་ཕྱིར། ཞེས་གསུངས་པའི་ཕྱིར། དེ་ལ་རྟགས་མ་གྲུབ་ན།
དངོས་འགལ་ཡིན་ལ། འོ་ན་དེ་ཆོས་ཅན། ཁྱོད་ལ་རང་ཉིད་ཡན་གར་བ་རང་གི་ཡུལ་
དང་ཡུལ་ཅན་དུ་སྣང་བར་ཐལ། མ་གྲུབ་པ་དེའི་ཕྱིར། འདོད་ན། རང་ཉིད་རང་



༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། 301
དང་ཐ་དད་ཡིན་པར་ཐལ། རང་ཉིད་ཡན་གར་བ་རང་དང་ཡུལ་ཡུལ་ཅན་དུ་སྣང་བ་
གང་ཞིག དེ་ལྟར་སྣང་བ་ལ་མ་འཁྲུལ་བའི་ཤེས་པ་ཡིན་པའི་ཕྱིར། དཔེར་ན། སྔོན་
པོ་དང་སྔོ་འཛིན་བཞིན། རྟགས་གཉིས་ཁས་བླངས། བཞི་བ། མདོ་དང་སྤྱོད་
འཇུག་ལས་བཀག་ཚུལ་ནི། དངོས་སྨྲ་ཁྱོད་ཀྱིས་བཤད་ཚུལ་དེ་ལྟར་བྱས་ནས་རང་
རིག་འཇོག་མི་ཐུབ་པར་ཐལ། དེ་ལྟར་དཔྱད་ནས་སེམས་ཀྱིས་སེམས་མཐོང་མི་རུང་
བའི་ཕྱིར། དེར་ཐལ། དེ་ལྟར་དཔྱད་ནས་སེམས་ཡུལ་དང་ཡུལ་ཅན་གཉིས་ཀྱི་རྣམ་
པ་ཅན་བྱས་ན་གཉིས་སུ་འགྱུར་ལ། ཡུལ་དང་ཡུལ་ཅན་གྱི་རྣམ་པ་མེད་པའི་གཅིག་
བུར་ཁས་བླངས་ན་རང་རིག་པར་མི་རུང་བའི་ཕྱིར། དཔེར་ན། གཅད་བྱ་གཅོད་
བྱེད་སོ་སོར་མེད་པར་རལ་གྲི་གཅིག་བུས་རང་མི་གཅོད་པ་དང་། རེག་བྱ་རེག་བྱེད་སོ་
སོར་མེད་པར་སོར་མོ་གཅིག་གིས་རང་གི་རྩེ་མོར་མི་རེག་པ་དང་། བཞོན་བྱ་ཞོན་བྱེད་
གཉིས་སོ་སོར་མེད་པར་རང་གི་ཕྲག་པར་བཞོན་མི་ཐུབ་པ་དང་། མེ་གཅིག་གིས་རང་
མི་བསྲེགས་པ་དང་། མིག་གིས་རང་ལ་མི་བལྟ་བ་ལྟ་བུ་རྣམས་ཡིན་པའི་ ཕྱིར།
གཙུག་ན་རིན་ཆེན་གྱི་མདོ་ལྟར་སྤྱོད་འཇུག་ལས་གསུངས་པའི་ཕྱིར། དེ་ཉིད་ལས།
འཇིག་རྟེན་གྱི་ནི་མགོན་པོས་ཀྱང་། །སེམས་ཀྱིས་སེམས་མི་མཐོང་ཞེས་གསུངས། །
རལ་གྲིའི་སོ་ནི་རང་ལ་རང་། །ཇི་ལྟར་མི་གཅོད་དེ་བཞིན་ཡིད། །ཅེས་གསུངས་པའི་
ཕྱིར། གཞན་ཡང་། ཤེལ་གོང་རས་སྔོན་པོའི་སྟེང་དུ་བཞག་པའི་རྐྱེན་ཀྱིས་སྔོན་པོར་
སྣང་བའི་ཚེ། མི་སྔོ་བའི་དྭངས་ཆ་མེད་པས་སེམས་ལ་ཡུལ་གྱི་རྣམ་པ་ཤར་བའི་ཚེ་
ཡང་། དེ་མིན་པའི་རང་རིག་མེད་པ་སོགས་བཤད་པའི་ཕྱིར། དེ་ལ་དངོས་སྨྲ་ན་རེ།།
སྔོན་པོ་འདི་ངས་མཐོང་སྙམ་དུ་དྲན་པ་མི་འཐད་པར་ཐལ། རང་རིག་མེད་པའི་ཕྱིར།།
ཞེས་པའི་ཐལ་བ་དང་། དེའི་ལྡོག་དོན་གྱི་སྦྱོར་བ་གཉིས་ལ་སྤྱོད་འཇུག་མཁན་པོས་



302 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཁྱབ་པ་མེད་པའི་ལན་འདེབས་པས་རང་རིག་མེད་ཀྱང་དྲན་པ་སྐྱེ་ཚུལ་ཇི་ལྟར་ཡིན་ཞེ་
ན། ཡུལ་མྱོང་བ་ལས་དུས་ཕྱིས་དྲན་པ་སྐྱེས་པའི་ཚེ་ཡུལ་ཅན་ཤེས་པ་སྤངས་ནས་ཡུལ་
ཁོ་ན་དྲན་པ་མིན་གྱི་ངས་སྔར་འདི་མཐོང་ངོ་ཞེས་ཡུལ་དང་ཡུལ་ཅན་འབྲེལ་བར་དྲན་
པ་ཡིན་པའི་ཕྱིར། དཔེར་ན། དགུན་གྱི་དུས་སུ་བྱི་བས་ལུས་ལ་རྨུགས་པ་ན་བྱི་དུག་
ཞུགས་ཀྱང་རྨུགས་པ་མྱོང་གི་དུག་མ་མྱོང་ལ་དུས་ཕྱིས་འབྲུག་གི་སྒྲ་ཐོས་ནས་དུག་
ལངས་པ་ན་སྔར་རྨུགས་པའི་ཚེ་དུག་ཞུགས་པར་འདུག་སྙམ་པའི་དྲན་ཤེས་སྐྱེས་པ་ལྟ་
བུ་ཡིན་པའི་ཕྱིར། སྤྱོད་འཇུག་ལས། གལ་ཏེ་རང་རིག་ཡོད་མིན་ན། །རྣམ་ཤེས་
དྲན་པར་ཇི་ལྟར་འགྱུར། །གཞན་མྱོང་བ་དང་འབྲེལ་བ་ལས། །དྲན་འགྱུར་བྱི་བའི་
དུག་བཞིན་ནོ། །ཞེས་གསུངས་པའི་ཕྱིར། འདིའི་དཔེ་དོན་ཆོས་མཐུན་སྦྱོར་ཚུལ་
ཡོད་དེ། །སྔོ་འཛིན་གྱི་དུས་སུ་སྔོན་པོ་མཐོང་བ་དང་། དགུན་དུས་སུ་བྱི་བས་རྨུགས་
པ་གཉིས་ཆོས་མཐུན། སྔོ་འཛིན་གྱི་དུས་སུ་དེ་མྱོང་བྱེད་མེད་པ་དང་། བྱི་བས་
རྨུགས་དུས་སུ་དུག་ཞུགས་པ་མ་མྱོང་བ་གཉིས་ཆོས་མཐུན། སྔོ་འཛིན་མ་སྤངས་པར་
སྔོན་པོ་མཐོང་སྙམ་པའི་དྲན་པ་སྐྱེས་པ་དང་། བྱི་བས་རྨུགས་པ་མ་སྤངས་པར་དུག་
ཞུགས་པ་མྱོང་བའི་དྲན་པ་སྐྱེས་པ་གཉིས་ཆོས་མཐུན་པའི་ཕྱིར། དེ་ལྟར་གཙུག་ན་
རིན་ཆེན་གྱི་མདོ་ལས་ཀྱང་གསུངས་སོ། །རིགས་པ་ལྔ་བ་ནི། དཔལ་ལྡན་ཟླ་བས་
ལུང་རིགས་གཉིས་ཀྱི་སྒོ་ནས་བཀག་ཀྱང་ལུང་ལང་གཤེགས་དང་གཙུག་ན་རིན་ཆེན་
གྱི་མདོ་གཉིས་ཡིན་ལ། རིགས་པ་ནི། སྒྲུབ་བྱེད་བསྒྲུབ་བྱ་དང་མཚུངས་པའི་རིགས་
པ་དང། རང་རིག་ཡོད་ཀྱང་རང་མཚན་གྱིས་གཞན་དྲན་པ་མི་སྲིད་པའི་རིགས་པ་
དང་། རང་རིག་མེད་ཀྱང་དྲན་པ་སྐྱེས་པ་འཐད་པའི་རིགས་པ་དང་། བྱ་བྱེད་ལས་
གསུམ་གཅིག་ཏུ་ཐལ་བའི་རིགས་པ་བཞིའི་སྒོ་ནས་བཀག་པའི་དང་བོ་ཡོད་དེ། རང་



303
༄༅༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
རིག་གི་གཟུང་བ་ལྟ་བུའི་གཉིས་སྣང་རགས་པ་ནུབ་པའི་དྲན་པ་ཡང་མི་སྲིད་ན་དེ་རྒྱུ་
མཚན་དུ་བྱས་ནས་རང་རིག་སྒྲུབ་མི་ཐུབ་པའི་ཕྱིར། དཔེར་ན། སྒྲ་རྟག་པར་སྒྲུབ་པ་
ལ་མིག་ཤེས་ཀྱི་གཟུང་བྱ་བཀོད་པ་བཞིན་ཡིན་པའི་ཕྱིར། རྩ་བར། མ་གྲུབ་འདི་ནི་
སྒྲུབ་པར་བྱེད་པ་མིན། །ཞེས་གསུངས་པའི་ཕྱིར། རིགས་པ་གཉིས་པ་ཡོད་དེ། ཤེས་
པ་རང་གིས་བདག་ཉིད་རིག་པ་ཡིན་དུ་ཆུགས་ཀྱང་དྲན་ཤེས་ཀྱིས་ཡུལ་དང་ཡུལ་ཅན་
གཉིས་དྲན་པ་མི་རིགས་པའི་ཕྱིར། སྔར་གྱི་ཡུལ་མྱོང་བའི་ཤེས་པ་དང་། ཕྱིས་ཀྱི་དྲན་
ཤེས་གཉིས་རང་མཚན་གྱིས་གཞན་ཡིན་པའི་ཕྱིར། དཔེར་ན། བྱམས་པའི་ཤེས་
པས་སྔར་ཡུལ་མྱོང་བ་ཉེར་སྦས་ཀྱི་ཤེས་པས་ཕྱིས་མི་དྲན་པ་བཞིན་ཡིན་པའི་ཕྱིར།
རྟགས་ཁས། ཁྱབ་སྟེ། རང་མཚན་གྱིས་གཞན་ལ་རྒྱུད་གཅིག་པ་མི་རུང་བའི་ཕྱིར།
རྩ་བར། དེ་ལྟའང་དྲན་པས་དྲན་པ་རིགས་མིན་ཏེ། །གཞན་ཕྱིར་མ་ཤེས་རྒྱུད་ལ་
སྐྱེས་པ་བཞིན། །ཞེས་གསུངས་པའི་ཕྱིར། རིགས་པ་གསུམ་པས་འགོག་ཚུལ་ཡོད་དེ།
སྔོ་འཛིན་མྱོང་བྱེད་རང་རིག་མེད་ཀྱང་ངས་སྔར་སྔོན་པོ་མཐོང་ངོ་སྙམ་པའི་དྲན་པ་
སྐྱེས་པ་མི་འགལ་ཏེ། སྔོན་འཛིན་གྱི་རྗེས་སུ་སྐྱེས་པའི་དྲན་པ་དང་། སྔར་སྔོན་པོ་
མཐོང་བའི་མིག་ཤེས་གཉིས་རང་གི་མཚན་ཉིད་ཀྱིས་གྲུབ་པའི་སོ་སོ་བ་ཡང་མིན་ལ་
ངས་མིག་ཤེས་ཀྱིས་མཐོང་བ་ངས་མཐོང་བར་འཇོག་ནུས་ཤིང་། སྔར་མིག་ཤེས་ཀྱིས་
མཐོང་བའི་སྔོན་པོ་དང་དྲན་ཤེས་ཀྱི་ཡུལ་སྔོན་པོ་གཉིས་དོན་གཅིག་ལ་འཇུག་པར་
མཚུངས་པས་དེ་ལྟར་དྲན་པའི་ཕྱིར། རྩ་བར། དྲན་པ་འདི་གཞན་ང་ལ་ཡོད་མིན་པ། །
དེ་ཕྱིར་ང་ཡི་མཐོང་སྙམ་དྲན་འགྱུར་ཏེ། །འདི་ཡང་འཇིག་རྟེན་ཐ་སྙད་ཚུལ་ལུགས་
ཡིན། །ཞེས་གསུངས་པའི་ཕྱིར། རིགས་པ་བཞི་བས་འགོག་ཚུལ་ཡོད་དེ། གཉིས་
སྣང་མེད་པའི་མྱོང་ཙམ་ལ་རང་རིག་གོ་ཞེས་འཇོག་ན་བྱ་བྱེད་ལས་གསུམ་གཅིག་ཏུ་



304
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཐལ་བའི་སྐྱོན་ཡོད་པའི་ཕྱིར། དེར་ཐལ། དེ་འདྲའི་མྱོང་ཙམ་ལ་ཡིད་ཅི་ཙམ་གཏད་
ཀྱང་བྱ་བྱེད་ལས་གསུམ་གྱི་རྣམ་པ་སོ་སོར་མི་འཆར་བའི་ཕྱིར། རྟགས་ཁས་ཁྱབ་སྟེ།
རྣམ་པ་མི་འཆར་བ་ལ་སེམས་ཀྱི་ཐ་སྙད་མི་རུང་བའི་ཕྱིར། རྩ་བར། བྱེད་པོ་ལས་དང་
བྱ་བ་གཅིག་མིན་པས། །དེ་ཉིད་ཀྱིས་ཏེ་འཛིན་པར་རིགས་མ་ཡིན། །ཞེས་གསུངས་
པའི་ཕྱིར།
།
གསུམ་པ་རྩོད་སྤོང་ལ་ཁོ་ན་རེ། ཐལ་འགྱུར་བ་ཁྱོད་ཀྱི་ལུགས་ལ་སྔོ་འཛིན་
སོགས་ཡུལ་ཅན་ཤེས་པ་རྣམས་མི་རུང་བར་ཐལ། སྔོ་འཛིན་དེ་རང་གིས་རང་རིག་ན་
རང་རིག་ཏུ་འགྱུར་བ་དང་། དེ་ལས་གཞན་ཀྱིས་རིག་ན་ཐུག་མེད་དུ་འགྱུར་བའི་ཕྱིར་
ཟེར་ན། དེའི་སྐྱོན་མེད་པར་ཐལ། ཁྱོད་ལྟར་རང་རིག་གཞན་རིག་དཔྱད་ནས་མི་
འཇོག་ཀྱང་། འཇིག་རྟེན་པའི་ཤེས་པ་ལྷན་སྐྱེས་ཀྱི་ངོར་སྔོ་འཛིན་མིག་ཤེས་ཡོད་པར་
རང་ཉིད་ཀྱིས་ཀྱང་གྲུབ་ལ། མིག་ཤེས་དེ་ལས་གཞན་པའི་དྲན་ཤེས་ཡིད་མངོན་ཚད་
མས་ཀྱང་ཤིན་ཏུ་འགྲུབ་པའི་ཕྱིར། དང་བོ་གྲུབ་སྟེ། སྔོ་འཛིན་མིག་ཤེས་ལ་སྔོན་པོ་
ཕྱི་རོལ་ནས་ཚུར་ལ་རང་འདྲའི་རྣམ་པ་ཤར་ནས་ཡུལ་ཡུལ་ཅན་རྒྱང་ཆད་དུ་སྣང་བའི་
ཕྱིར། གལ་ཏེ་མ་ཁྱབ་ན། སྔོ་འཛིན་མིག་ཤེས་དེ་ལ་སྔོན་པོ་དང་སྔོ་འཛིན་རང་ཉིད་
གཉིས་ཐ་དད་དུ་སྣང་བར་ཐལ། འདོད་པའི་ཕྱིར། འདོད་ན། སྔོ་འཛིན་མིག་ཤེས་
ལ་སྔོ་འཛིན་རང་ཉིད་ཡོད་པར་སྣང་བར་ཐལ། དེ་ལ་སྔོན་པོ་དང་སྔོ་འཛིན་རང་ཉིད་
གཉིས་ཐ་དད་དུ་སྣང་བའི་ཕྱིར། རྟགས་ཁས། འདོད་ན། སྔོ་འཛིན་མིག་ཤེས་དེ་
རང་ཉིད་ཡོད་པ་ལ་ཚད་མར་ཡང་སོང་བར་ཐལ། སྔོ་འཛིན་མིག་ཤེས་དེ་ལ་རང་རིག་
མེད་ཀྱང་གཞལ་བྱ་སྔོན་པོའི་རྣམ་པ་འཆར་ཚུལ་དེ་ཙམ་གྱིས་སྔོ་འཛིན་མིག་ཤེས་རང་
ཉིད་ཀྱི་ངོ་བོ་ཡོད་པར་རྙེད་པས་ན་སྔོ་འཛིན་མིག་ཤེས་ཚད་མ་དེ་དག་གིས་རང་གི་ངོ་



305
གྱི། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
བོ་རྣམ་པར་འཇོག་པའི་ཕྱིར། དེར་ཐལ། གཉིས་སྣང་ཅན་གྱི་ཚད་མ་ཡིན་ན། རང་
གི་ངོ་བོ་ཡོད་པར་རྙེད་ཚུལ་དེ་ལྟར་བྱེད་པས་ཁྱབ་པའི་ ཕྱིར། ཚིག་གསལ་ལས།
གཞལ་བྱའི་རྣམ་པའི་རྗེས་སུ་བྱེད་པ་ཙམ་གྱིས་རང་གི་ངོ་བོ་ཡོད་པར་རྙེད་པའི་ཚད་མ་
དག་གིས་རང་གི་ངོ་བོ་རྣམ་པར་འཇོག་གོ །ཞེས་དང༌། རྣམ་བཤད་ལས། དེ་ལྟར་
ན་སྔོ་འཛིན་ནི་གཞན་ལུགས་ལྟར་རང་རིག་གིས་མི་འགྲུབ་ཀྱི། དབང་བོའི་མངོན་
སུམ་ཚད་མས་གྲུབ་པར་བསྟན་ཏེ། དེ་ཡོད་པ་ནི་སྔོ་འཛིན་གྱིས་གཞལ་བྱ་གྲུབ་པ་དེ་
ཉིད་ཀྱིས་རྟོགས་པའི་ཕྱིར་རོ། །དེའི་ཕྱིར་ཚད་མ་གང་ཡིན་ཐམས་ཅད་རང་གིས་
གཞལ་བྱ་གྲུབ་པ་དེ་ཉིད་ཀྱིས་འགྲུབ་བོ། །ཞེས་གསུངས་པའི་ཕྱིར། གོང་གི་རྟགས་
གཉིས་པ་མིག་ཤེས་དེ་ལས་གཞན་པའི་དྲན་ཤེས་ཚད་མ་ཡིད་མངོན་གྱིས་ཀྱང་གྲུབ་
པར་ཐལ། དཔྱད་ན་མི་རྙེད་ཀྱང་མ་དཔྱད་ན་སྔོན་པོ་འདི་ང་རང་གི་མིག་ཤེས་ཀྱིས་
མཐོང་བ་ང་རང་གིས་དྲན་སྙམ་པའི་དྲན་ཤེས་ཚད་མ་སྐྱེས་པ་ཡོད་པའི་ཕྱིར། བྱས་པ་
ལ་ཁོ་ན་རེ། འཇིག་རྟེན་པའི་ཐ་སྙད་རགས་པ་ལའང་སེམས་རང་གིས་རང་མཐོང་
བར་ཁས་ལེན་མི་རིགས་པར་ཐལ། ཐ་སྙད་ཕྲ་མོ་ལ་དེ་ལྟར་ཁས་ལེན་མི་རིགས་པའི་
ཕྱིར་ན་མ་ཁྱབ་སྟེ། འཇིག་རྟེན་གྱི་ཐ་སྙད་ཕྲ་རགས་གཉིས་དོན་མི་གཅིག་པའི་ཕྱིར།
དེར་ཐལ། མིག་གིས་གཟུགས་མཐོང་བ་ལ་ངས་མཐོང་བ་དང་། སྔར་མཐོང་བའི་
སྔོན་པོ་དེ་དབང་ཡིད་གཉིས་ཀའི་ཡུལ་ཡིན་པ་དང་། རྟེན་བརྟེན་པ་མ་ཕྱེ་བར་ཉི་མའི་
དཀྱིལ་འཁོར་གྱི་འོད་ལ་ཉི་མའི་འོད་དུ་བཞག་པ་དང་། ཟླ་བའི་དཀྱིལ་འཁོར་བྲི་གང་
ལ་ཟླ་བ་བྲི་གང་དུ་བཞག་པ་དང་། རས་ཡུག་གི་ཕྱོགས་གཅིག་འཚིག་པ་ལ་རས་ཡུག་
འཚིག་པར་བཤད་པ་དང་། རི་རབ་གླིང་བཞི་ལྟ་བུ་གནས་བསྐལ་གྱི་རིང་ལ་མ་ཟད་པ་
ལ་དེའི་རིང་ལ་རྟག་ཅེས་བཤད་པ་ལྟ་བུའི་ཐ་སྙད་ཐམས་ཅད་འཇིག་རྟེན་གྱི་ཐ་སྙད་



306
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རགས་པའི་དབང་དུ་བྱས་ཤིང་། ཁས་ལེན་དགོས་པ་གང་ཞིག་འཇིག་རྟེན་གྱི་ཐ་སྙད་
ཕྲ་མོའི་དབང་དུ་བྱས་ན་དེ་ལྟར་ཁས་ལེན་མི་རུང་བའི་ཕྱིར། དང་བོ་སླ། ཕྱི་མ་གྲུབ་
སྟེ། མིག་དབང་རྐྱང་བས་ཡུལ་འཛིན་ན་དེ་མཚུངས་ཀྱི་དབང་བོས་ཀྱང་འཛིན་པར་
འགྱུར་ཡང་མིག་གིས་གཟུགས་མི་མཐོང་ཞེ་ན། མངོན་སུམ་ལ་བསྙོན་པར་འགྱུར་བ་
དང༌། དབང་མངོན་ཡིད་མངོན་གཉིས་རིམ་ཅན་དུ་སྐྱེ་བ་ལྟར་དེ་གཉིས་ཀྱི་དུས་ཀྱི་
གཟུགས་གཉིས་ཀྱང་རིམ་ཅན་དུ་སྐྱེ་འཇིག་བྱེད་པས་མི་གཅིག་ལ། དེ་བཞིན་དུ་ལྷག་
མ་རྣམས་དཔྱད་ན་མི་འཐད་ཀྱང་ཐ་སྙད་ཁས་ལེན་དགོས་པའི་ཕྱིར། བྱས་པ་ལ་ཁོ་ན་
རེ། འཇིག་རྟེན་གྱི་ཐ་སྙད་ལ་ཕྲ་རགས་དེ་འདྲ་གཉིས་འབྱེད་པ་མི་འཐད་པར་ཐལ།
དེ་འདྲ་རྗེ་ཡབ་སྲས་ཀྱིས་མ་གསུངས་པའི་ཕྱིར་ཟེར་ན། དེ་མི་འཐད་པར་ཐལ། རྣམ་
བཤད་ལས་ཕྲ་རགས་གཉིས་གསུངས་པ་གང་ཞིག སྟོང་ཐུན་ལས་ཀྱང་གསུངས་པའི་
ཕྱིར། དེར་ཐལ། རྣམ་བཤད་ལས། དེ་འདྲའི་ཐ་སྙད་ཕྲ་མོ་གསུངས་པ་གང་ཞིག་
རགས་པ་ཡང་གསུངས་པའི་ཕྱིར། དང་བོ་གྲུབ་སྟེ། རྣམ་བཤད་ལས། དེའི་ཚེ་ཡུལ་
ཅན་རང་གིས་རང་མ་མྱོང་བ་ནི་རྨུགས་པའི་ཚེ་དུག་མ་མྱོང་བ་དང་འདྲའོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། དེ་ཉིད་ལས། དེ་མེད་པ་ཙམ་དུ་མ་ཟད་སྔར་
སྔོ་འཛིན་གྱིས་མཐོང་བའི་ཡུལ་གྱིས་དྲན་པ་ན་འདི་ངས་སྔར་མཐོང་ངོ་ཞེས་ཐ་སྙད་
བྱེད་དོ། །ཞེས་གསུངས་པའི་ཕྱིར། གཉིས་པ་སྟོང་ཐུན་ལས་ཀྱང་ཐ་སྙད་ཕྲ་རགས་
གཉིས་བཤད་པར་ཐལ། ཕྲ་མོ་བཤད་པ་གང་ཞིག རགས་པ་བཤད་པའི་ ཕྱིར།།
རྟགས་རིམ་བཞིན་གྲུབ་སྟེ། སྟོང་ཐུན་ལས། བྱ་བྱེད་གཅིག་ཏུ་འགྱུར་བའི་ཕྱིར་ཞེས་
དང་། སྔར་མིག་ཤེས་དེས་མཐོང་བའི་དོན་དང་། ཕྱིས་དྲན་ཤེས་དེས་དྲན་པའི་དོན་
གཉིས་དོན་གཅིག་པའི་ཕྱིར་རོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། སྔོ་



307
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
འཛིན་མིག་ཤེས་ཀྱིས་རང་ཉིད་རྟོགས་པར་ཐལ། དེས་ཡུལ་འཇལ་སྟོབས་ཀྱིས་རང་
ཉིད་ཡོད་པར་རྟོགས་པའི་ཕྱིར་ན་མ་ཁྱབ། ཁོ་ན་རེ། མཉམ་བཞག་ཡེ་ཤེས་ཀྱིས་རང་
ཉིད་ཡོད་པར་རྟོགས་པར་ཐལ། གཉིས་སྣང་ཅན་གྱི་ཤེས་པས་རང་ཉིད་ཡོད་པར་
རྟོགས་པའི་ཕྱིར་ན་མ་ཁྱབ། འདོད་མི་ནུས་ཏེ། མཉམ་བཞག་རྣམ་པར་མི་རྟོག་པའི་
ཡེ་ཤེས་ཀྱིས་རང་ཉིད་དངོས་ཤུགས་གང་དུའང་མ་རྟོགས་ཀྱང་རང་ཉིད་སྟོབས་ཤུགས་
ཀྱིས་རྟོགས་པའི་ཕྱིར། དེར་ཐལ། དེས་རང་ཉིད་དངོས་ཤུགས་གང་རུང་དུ་མ་
རྟོགས་པ་གང་ཞིག དེས་རང་ཉིད་སྟོབས་ཤུགས་ཀྱིས་རྟོགས་པའི་ཁྱད་པར་འཐད་
པའི་ཕྱིར། དང་པོ་གྲུབ་སྟེ། དེས་རང་ཉིད་དངོས་སུ་རྟོགས་ན་རང་ཉིད་གཉིས་སྣང་
ཅན་དུ་འགྱུར་བས་མི་འཐད་ལ། དེས་རང་ཉིད་ཤུགས་ལ་རྟོགས་ན་རང་ཡུལ་གྱི་གཙོ་
བོ་མ་ཡིན་དགག་ཏུ་འགྱུར་བའི་ཕྱིར་རོ། །གཉིས་པ་གྲུབ་སྟེ། མཉམ་བཞག་རྣམ་
པར་མི་རྟོག་པའི་ཡེ་ཤེས་དེས་རང་གི་ཡུལ་ཆོས་ཉིད་རྟོགས་ན་ཡུལ་ཅན་རང་ཉིད་
སྟོབས་ཤུགས་ཀྱིས་རྟོགས་པར་ཁས་ལེན་དགོས་པའི་ཕྱིར། དཔེར་ན། སྒྲ་མི་རྟག་
པར་སྒྲུབ་པའི་ཚུལ་གསུམ་ཚད་མས་ངེས་ན་རྗེས་ཁྱབ་ངེས་པའི་ཚད་མས་སྒྲ་མི་རྟག་པ་
མ་ངེས་ཀྱང་དེའི་སྟོབས་ཤུགས་ཀྱིས་ངེས་པ་བཞིན་ཡིན་པའི་ཕྱིར། རྣམ་བཤད་ལས།
མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱིས་རང་གི་གཞལ་བྱ་ཆོས་ཉིད་གྲུབ་ན།
དེའི་སྟོབས་ཀྱིས་ཡུལ་ཅན་ཡེ་ཤེས་གྲུབ་ལ་ཞེས་དང་། རྩ་ཤེས་ཊཱིཀ་ཆེན་ལས། རིགས་
ཤེས་ལ་བརྟེན་ནས་སྒྲོ་འདོགས་གཅོད་མོད་ཀྱང་། རིགས་ཤེས་ཀྱིས་སྒྲོ་འདོགས་དེ་
བཅད་པ་མ་ཡིན་ནོ། །འདི་དཔེར་བརྗོད་ན། སྒྲ་མི་རྟག་པར་སྒྲུབ་པའི་ཞེས་པ་ནས་
སྒྲ་མི་རྟག་པ་ཚད་མ་སྔ་མས་ཤུགས་ལ་གྲུབ་པ་དང་། སྒྲ་རྟག་འཛིན་གྱི་སྒྲོ་འདོགས་
ཚད་མ་སྔ་མས་བཅད་པ་མིན་པ་བཞིན་ནོ། །ཞེས་གསུངས་པའི་ཕྱིར། དེས་ན་བློ་



308
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དེས་ཤུགས་ལ་རྟོགས་པ་དང་། བློ་དེའི་སྟོབས་ཤུགས་ཀྱིས་རྟོགས་པ་གཉིས་མི་གཅིག་
པར་འདོད་དགོས་པར་ཐལ། བློ་དེ་ལ་ཡུལ་དེའི་རྣམ་པར་མ་ཤར་ཡང་ཡུལ་དེའི་སྒོ་
འདོགས་བློ་དེས་རང་དུས་ནས་ཀྱང་བཅད་པ་དེ་བློ་དེས་ཤུགས་རྟོགས་ཀྱི་དོན་དང་།
བློ་དེ་ལ་ཡུལ་དེའི་རྣམ་པའང་མ་ཤར་ལ་བློ་དེས་རང་དུས་སུ་དེའི་སྒྲོ་འདོགས་མ་བཅད་
ཀྱང་དེའི་སྒྲོ་འདོགས་རང་ཉིད་ཀྱི་རྗེས་དེར་ཚད་མ་གཞན་ལ་མ་ལྟོས་པར་གཅོད་པ་དེ་
བློ་དེའི་ཤུགས་སྟོབས་ཀྱིས་རྟོགས་པའི་དོན་ཡིན་པའི་ཕྱིར། ཁོ་ན་རེ། རང་རིག་ཡོད་
པར་ཐལ། རང་མྱོང་ཡོད་པའི་ཕྱིར། དེར་ཐལ། རང་དང་གྲུབ་བདེ་རྫས་གཅིག་
པའི་བདེ་བ་མྱོང་བའི་ཚོར་བ་ཡོད་ཕྱིར་ན་མ་ཁྱབ་སྟེ། དེ་ལ་ཡུལ་ཡུལ་ཅན་གྱི་རྣམ་པ་
སྣང་བ་ཡོད་ལ། རང་མྱོང་དང་འཛིན་རྣམ་ལ་གཉིས་སྣང་ནུབ་པའི་ཕྱིར། རྣམ་
བཤད་ལས། མྱོང་བྱ་མྱོང་བྱེད་ཐ་དད་པ་ཉིད་དུ་སྣང་བའི་ཕྱིར་ན་ཕྱོགས་སྔ་མའི་རང་
རིག་དང་མི་གཅིག་གོ །ཞེས་གསུངས་པའི་ཕྱིར། ཁོ་ན་རེ། རང་རིག་ཡོད་པར་ཐལ།
རྣམ་མཁྱེན་གྱིས་རྣམ་མཁྱེན་རིག་པའི་ཕྱིར་ན་མ་ཁྱབ་སྟེ། རྣམ་མཁྱེན་རྣམ་མཁྱེན་ལ་
སྣང་བའི་ཕྱིར་ཏེ། ཐལ་འགྱུར་བས་རྣམ་མཁྱེན་གྱི་གདགས་གཞི་ཤར་བས་རྣམ་
མཁྱེན་ཤར་བར་འདོད་ཀྱང་གདགས་གཞི་མ་ཤར་བར་རྣམ་མཁྱེན་རང་ལྡོག་དང་ཡན་
གར་བ་སོགས་འཆར་མི་སྲིད་པར་འདོད་པའི་ཕྱིར། ཁོ་ན་རེ། མཉམ་བཞག་ཟག་
མེད་ལ་གཉིས་སྣང་ཐམས་ཅད་ནུབ་པར་ཐལ། མཉམ་བཞག་སྤྲོས་བྲལ་ཡིན་པ་དེའི་
ཕྱིར། འདོད་ན། ཡུལ་ཆོས་ཉིད་དང་། རང་ཉིད་ཡུལ་ཅན་ཡེ་ཤེས་སུ་མི་འཐད་པར་
ཐལ། ཡུལ་ཡུལ་ཅན་གྱི་གཉིས་སྣང་ནུབ་པའི་ཕྱིར་ན་མ་ཁྱབ། དེ་ལ་ཁོ་ན་རེ། ཁྱབ་
པར་ཐལ། རང་རིག་དེ་ཡུལ་ཡུལ་ཅན་གཉིས་སྣང་ནུབ་པའི་རྒྱུ་མཚན་གྱིས་རང་ཉིད་
རང་ལ་ཡུལ་ཡུལ་ཅན་ཡིན་པ་མི་འཐད་པའི་ཕྱིར་ན་མ་ཁྱབ་སྟེ། བློ་གཞན་གྱིས་དཔྱད་



༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། 309
ན་རང་རིག་དེ་ལ་ཡིད་ཅི་ཙམ་གཏད་ཀྱང་རིག་བྱ་རིག་བྱེད་དུ་མི་འཆར་ལ། མཉམ་
བཞག་གི་ངོར་གཉིས་སྣང་ལོག་ཀྱང་ཡུལ་ཆོས་ཉིད་སྤྲོས་བྲལ་དང་ཡུལ་ཅན་གསལ་རིག་
གི་ངོ་བོ་སོ་སོར་འཆར་བས་ཐ་དད་དུ་དང་ཡུལ་ཡུལ་ཅན་དུ་ལེགས་པར་གྲུབ་པའི་ཕྱིར།
རྣམ་བཤད་ལས། ཡིད་ཅི་ཙམ་གཏད་ཀྱང་རིག་བྱ་རིག་བྱེད་ཀྱི་རྣམ་པ་གཉིས་མི་
འཆར་ལ། སྔ་མ་ལ་ནི་ཡིད་གཏད་དེ་བལྟས་པ་ན་ཡུལ་ཅན་ཤེས་པ་དང་ཡུལ་ཆོས་ཉིད་
ཀྱི་རྣམ་པ་ཐ་དད་པ་ངེས་པར་འཆར་བའི་ཕྱིར་རོ། །ཞེས་གསུངས་པའི་ཕྱིར། བྱས་པ་
ལ་ཁོ་ན་རེ། རང་རིག་ལ་ཡུལ་ཡུལ་ཅན་གྱི་གཉིས་སྣང་མི་འཆར་བར་བཤད་པ་མི་
འཐད་པར་ཐལ། དེ་ལྟར་ཡིད་ལ་སྣང་བའི་ཕྱིར་ཏེ། དེ་ལྟར་འཛིན་པའི་རྟོག་པ་ཡོད་
པའི་ཕྱིར་ན་མ་ཁྱབ་སྟེ། དེ་གྲུབ་མཐའི་དབང་གིས་བཟུང་བ་ཡིན་གྱི། སྣང་བ་ཤར་
བའི་དབང་གིས་མ་ཡིན་པའི་ཕྱིར་དང་། དེ་ལྟར་བཟུང་ན་དེ་ལྟར་སྣང་བས་ཀྱང་མ་
ཁྱབ་པའི་ཕྱིར། བྱས་པ་ལ་ཁོ་ན་རེ། དེ་ལྟར་སྣང་བ་ཡང་འཆར་བར་ཐལ། དེ་ལྟར་
འཆར་བ་ཞིག་ཡོད་པའི་ཕྱིར་སྟེ། རྣམ་འགྲེལ་ལས། རྣལ་འབྱོར་མངོན་སུམ་གྱི་
སྐབས་སུ་མི་སྲིད་པ་དུ་མ་བསྒོམ་ནའང་རྟོག་པ་ལ་འཆར་བར་བཤད་པའི་ཕྱིར་ན་མ་
ཁྱབ་སྟེ། དེ་ནི་སྣང་བ་འཆར་བའི་དབང་དུ་བྱས་པ་ཡིན་ལ། འདི་ནི་རང་ཉིད་གཅིག་
ཡིན་པ་ལ་རང་ཉིད་རིལ་བོ་གཅིག་གི་ཕྲག་པར་བཞོན་པར་འཆར་ན་དེ་འཆར་དགོས་
པ་ལ་མི་འཆར་བའི་ཕྱིར། རྣམ་བཤད་ལས། ཕྱི་མ་ལ་གྲུབ་མཐས་བཏགས་པའི་ཡུལ་
ཡུལ་ཅན་མ་གཏོགས། ཞེས་གསུངས་པའི་ཕྱིར། །
གཉིས་པ། ཐལ་འགྱུར་བའི་ལུགས་ཀྱི་ཚད་མའི་རྣམ་གཞག་བཤད་པ་ལ་
དགག་གཞག་སྤོང་གསུམ་ལས། དང་བོ་ལ། ཁ་ཅིག་ན་རེ། ཚད་མའི་རྣམ་གཞག་
ཐར་པ་དོན་གཉེར་ལ་མི་མཁོ་བར་ཐལ། ཇོ་བོ་ཆེན་པོའི་ཞལ་ནས། མངོན་སུམ་རྗེས་



310 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དཔག་དགོས་པ་མེད། །མུ་སྟེགས་རྒོལ་བ་བཟློག་པའི་ཕྱིར། །མཁས་པ་རྣམས་ཀྱིས་
བྱས་པ་ཡིན། །ཞེས་གསུངས་པའི་ཕྱིར་ན་མ་ཁྱབ་སྟེ། སྡེ་བདུན་གྱིས་ཚད་མའི་རྣམ་
གཞག་དངོས་སྨྲའི་ལུགས་སུ་བཀོད་པ་སྟེ། རྩོད་ངོར་དེ་ལྟར་ཡིན་ཞེས་དགོས་པ་དེ་
ལྟར་བཤད་པ་ཙམ་ཡིན་པའི་ཕྱིར། དེར་མ་ཟད་འདིས་ཚད་མ་བཀག་པ་དེ་དངོས་
སྨྲས་མངོན་སུམ་གྱི་སྣང་ཡུལ་ལ་དོན་དམ་དུ་གྲུབ་པ་དགོས་ཞེས་པ་དེ་དབུ་མ་སྣང་བའི་
ལུགས་བཞིན་དུ་བཀག་པ་ཡིན་པའི་ཕྱིར། དེར་ཐལ། ཁྱོད་ཀྱིས་བཤད་པ་ལྟར་ཡིན་
ན་སེམས་ཅན་ཐམས་ཅད་ཀྱིས་དེ་ཉིད་མཐོང་བར་ཐལ་བ་དང་། དོན་དམ་མངོན་
སུམ་དུ་རྟོགས་ན་གྲུབ་མཐའ་ལ་རྩོད་པ་མེད་པར་ཐལ་བ་དང་། བསྟན་བཅོས་རྩོམ་པ་
དོན་མེད་དུ་ཐལ་བ་སོགས་ཀྱི་སྐྱོན་འབྱུང་བའི་ཕྱིར་ཏེ། དེ་ལྟར་དབུ་མ་སྣང་བ་ལས་
བཤད་པའི་ཕྱིར། ཁ་ཅིག་ན་རེ། ཚད་མ་མེད་ཀྱང་ཆོས་ཐམས་ཅད་འཇོག་ཐུབ་ཟེར་
བ་མི་འཐད་པར་ཐལ། གཞལ་བྱ་སོགས་གྲུབ་པ་ཚད་མ་ལ་རག་ལས་པའི་ཕྱིར། ཚིག་
གསལ་ལས། གཞན་ཡང་གཞལ་བྱ་རྟོགས་པ་ཚད་མ་ལ་རག་ལས་པ་ཡིན་ན། ཞེས་
གསུངས་པའི་ཕྱིར། ཁ་ཅིག་ན་རེ། ཚད་མའི་སྐད་དོད་པྲ་མཱནའི་པྲ་དང་བོའམ་ཐོག་
མ་དང་། མཱ་ན་འཇལ་བ་ཡིན་པས་ན་གསར་དུ་མི་བསླུ་བར་འདོད་པ་མི་འཐད་པར་
ཐལ། དེ་ལྟར་བྱས་ན་གསར་དུ་ཞེས་པའི་དོན་མི་འགྲུབ་པའི་ཕྱིར་ཏེ། དེའི་ཚེ་ཐོག་
མ་མི་འགྲུབ་པས་བར་དང་ཐ་མ་གཉིས་ཀྱང་མི་འགྲུབ་པའི་ཕྱིར། རྩོད་བཟློག་ལས།
དེ་ཡང་དང་པོ་འགྲུབ་མིན་ལ། །བར་བ་མ་ཡིན་ཐ་མ་མིན། །ཞེས་གསུངས་པའི་ཕྱིར།
གཞན་ཡང་། ཚད་མའི་དོན་གསར་དུ་མི་བསླུ་བར་བཤད་པ་མི་འཐད་པར་ཐལ།
དོན་དམ་པར་ཚད་མ་སོགས་མི་རུང་བས་ན་འཇིག་རྟེན་པའི་བློ་ལྷན་སྐྱེས་རང་ག་བས་
རང་གི་འཇུག་ཡུལ་གྱི་གཞལ་བྱའམ་གཞལ་བྱའི་གཙོ་བོ་ལ་མི་བསླུ་བ་ལ་ཚད་མར་



311
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
འཇོག་པ་ལྟར་དགོས་པ་གང་ཞིག རྟོག་གེ་བ་དག་གིས་ཚད་མའི་མཚན་ཉིད་ཀྱི་ཟུར་
དུ་གསར་དུ་སྦྱར་བ་མི་འཐད་པའི་ཕྱིར། དང་པོ་གྲུབ་སྟེ། བཏགས་དོན་ལ་འཇིག་
རྟེན་རང་ག་བས་མ་བརྟག་མ་དཔྱད་པར་རང་གི་གཞལ་བྱའི་གཙོ་བོ་འཇུག་ཡུལ་ཡིན་
ལ། དེ་ལ་མི་བསླུ་བས་ན་ཚད་མ་ཞེས་བཞག་དགོས་པའི་ཕྱིར། དེར་ཐལ། པྲའི་དོན་
རང་གི་གཞལ་བྱའི་གཙོ་བོ་ལ་བསྙེགས་ནས་དེ་ལ་མི་བསླུ་བས་ན་ཚད་མར་བཞག་ན་
འཇིག་རྟེན་པའི་ཐ་སྙད་དང་མཐུན་པའི་ཕྱིར། དེར་ཐལ། འཇིག་རྟེན་ན་པྲའི་དོན་
པྲ་ཎིདྷ་བྱས་ན་རབ་དང་ཕུལ་དང་གཙོ་བོ་ཞེས་པ་དང་ཤིན་ཏུ་མཐུན་པའི་ཕྱིར། ཁྱབ་
སྟེ། འཇིག་རྟེན་གྱི་ལྷན་སྐྱེས་ལ་བཏགས་དོན་ལ་དཔྱད་ནས་ཚད་མར་འཇོག་པ་མེད་
པའི་ཕྱིར། རྟགས་གཉིས་པ་གྲུབ་སྟེ། ཚད་མའི་མཚན་ཉིད་ཀྱི་ཟུར་དུ་གསར་རྟོགས་
སྦྱར་བ་བཏགས་དོན་བཙལ་བ་ཁོ་ནར་སྣང་བའི་ཕྱིར། དེར་ཐལ། སྐད་ཅིག་སོ་སོ་
དང་བྱ་བྱེད་ལས་གསུམ་དུ་བྱས་ནས་རང་རིག་གི་ཡུལ་རྫས་ཡོད་ལྟ་བུ་རེ་ཚད་མས་
གསར་དུ་མི་སླུ་བའི་དོན་ལ་བཞག་པའི་ཕྱིར། བྱས་པ་ལ་ཁོ་ན་རེ། ཚད་མ་ཡིན་ན་
འཇིག་རྟེན་པའི་བློ་ལྷན་སྐྱེས་རང་ག་བའི་ངོར་འཇོག་པས་ཁྱབ་པར་ཐལ། ཚད་མའི་
དོན་འཐད་པའི་ཕྱིར་ན་མ་ཁྱབ་སྟེ། བློ་ལྷན་སྐྱེས་རང་ག་བ་ལྟར་བཏགས་དོན་མ་
བཙལ་བར་འཇོག་པའི་དོན་ཡིན་པའི་ཕྱིར། འདོད་མི་ནུས་ཏེ། བདེན་སྟོང་སྒྱུ་མ་ལྟ་
བུའི་རྣལ་འབྱོར་མངོན་སུམ་འཇིག་རྟེན་པའི་བློ་ལྷན་སྐྱེས་རང་ག་བས་མ་བཞག་པའི་
ཕྱིར། ཁོ་ན་རེ། ཚད་མའི་སྐད་དོད་ཀྱི་པྲའི་དོན་ཡུལ་ལ་བྱེད་པར་ཐལ། རང་གི་
གཞལ་བྱའི་གཙོ་བོ་ལ་བྱེད་པའི་ཕྱིར། འདོད་མི་ནུས་ཏེ། རབ་ཏུ་གཞལ་བ་ཞེས་
བཤད་རིགས་པའི་ཕྱིར་ན་མ་ཁྱབ་སྟེ། ཚིག་གཅིག་ལ་དོན་དུ་མ་མི་འགལ་བར་མདོ་
བསྟན་བཅོས་ཐ་སྙད་ཐམས་ཅད་ལ་གྲགས་པའི་ཕྱིར། ཁ་ཅིག་ན་རེ། ཚད་མའི་དོན་



312
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མི་སླུ་བ་དང་། མི་སླུ་བའི་དོན་ཚུགས་ཐུབ་དང་། བདེན་པ་ཁོ་ན་ལ་འདོད་པ་དངོས་
སྨྲ་དང་དབུ་མ་བ་མཐུན་ཟེར་ན། འོ་ན་དངོས་སྨྲའི་ལུགས་ལ་དངོས་མེད་དང་། གང་
ཟག་སོགས་བཏགས་ཡོད་ཚད་མས་མ་གྲུབ་པར་ཐལ། འདོད་པའི་ཕྱིར། འདོད་མི་
ནུས་ཏེ། རང་མཚན་མ་ཡིན་པའི་ཚད་གྲུབ་ཡོད་པའི་ཕྱིར། གཞན་ཡང་། སྐབས་
འདིར་ཚད་མའི་མི་སླུ་བའི་དོན་ཚུགས་ཐུབ་ཁོ་ན་ལ་བཤད་པ་མི་འཐད་པར་ཐལ།
དེའི་དོན་རང་གི་འཛིན་སྟངས་ཀྱི་ཡུལ་གྱི་གཞལ་བྱ་འཇལ་བ་ལ་བྱེད་པར་འཇིག་རྟེན་
གྱི་ཐ་སྙད་དུ་དེ་ལྟར་གང་ཞིག སངས་རྒྱས་ཀྱིས་ཀྱང་དེ་ལྟར་གསུངས། དགོངས་
འགྲེལ་མཁན་པོས་ཀྱང་བཀྲལ་བའི་ཕྱིར། དང་བོ་གྲུབ་སྟེ། བཞི་བརྒྱ་བའི་འགྲེལ་བ་
ལས། མི་སླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་ན་ཞེས་གསུངས་པའི་
ཕྱིར། གཉིས་པ་གྲུབ་སྟེ། མདོ་ལས། ཤེས་རབ་ནི་ཚད་མར་གྱུར་པའོ། །ཞེས་རབ་
ཏུ་ཤེས་པ་ཚད་མར་བཤད་པའི་ཕྱིར། གསུམ་པ་གྲུབ་སྟེ། སྤེལ་མར་བསྟོད་པ་ལས།
དོན་གཟིགས་པས་ན་མི་བསླུ་བ། །ཞེས་གསུངས་པའི་ཕྱིར། ཁྱབ་སྟེ། དོན་དེ་
གཟིགས་པའི་ཤེས་པ་ནི། དོན་དེ་ལ་མི་བསླུ་བར་བཤད་པའི་ཕྱིར། ཁ་ཅིག་ན་རེ། །
ཚད་མ་མཚོན་ཚུལ་ལ་རང་གིས་ངེས་སམ་གཞན་གྱིས་ངེས་ཞེས་དཔྱད་པ་མང་བོ་མི་
དགོས་པར་འཇིག་རྟེན་པའི་བློ་ལྷན་སྐྱེས་རགས་པ་སྔ་ཕྱི་གཅིག་འཛིན་གྱི་ཚད་མ་བཞི་
སོགས་འཇོག་ཟེར་ན། འོ་ན་ཚད་མའི་རང་བཞིན་ནམ་མཚན་ཉིད་ཡང་དག་ཅིག་
ཤེས་པ་ལ་གཞལ་བྱ་འགྲུབ་པ་ཚད་མ་ལ་རག་ལས་པ་དང་། ཚད་མ་རང་ཉིད་ཀྱང་
འགྲུབ་ཚུལ་སོགས་དཔྱད་མི་དགོས་པར་ཐལ། དམ་བཅའ་འཐད་པའི་ཕྱིར། འདོད་
མི་ནུས་ཏེ། འཕགས་པས་དེ་ལྟར་བཤད་པ་དང་ཟླ་བས་ཀྱང་དེ་ལྟར་མང་དུ་བཤད་པ་
དེ་བཤད་མི་དགོས་པ་གཅིག་བཤད་པར་ཐལ་བའི་ཕྱིར། དེས་ན་མདོ་ལས་ཀྱང་དེ་



༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
313
ལྟར་བཤད་པ་ལྟར་མ་ངེས་པར་ཚད་མའི་རྣམ་གཞག་ལེགས་པར་འཇོག་མི་ཐུབ་པའི་
ཕྱིར། ཁ་ཅིག ཤེས་པ་དང་ཚད་མའི་འཇོག་བྱེད་གཅིག་ཡིན་ལ་ཚད་མིན་གྱི་ཤེས་པ་
མེད་ཟེར་བ་མི་འཐད་པར་ཐལ། བཞི་བརྒྱ་བའི་འགྲེལ་བ་ལས། དེ་ལྟར་གྱུར་པ་ནི་
ཚད་མ་ཉིད་དུ་བརྟགས་རིགས་པ་མ་ཡིན་ཏེ། རྣམ་པར་ཤེས་པ་ཐམས་ཅད་ཀྱང་ཚད་
མ་ཉིད་དུ་ཐལ་བའི་ཕྱིར་རོ། །ཞེས་ཧ་ཅང་ཐལ་བ་འཕེན་ཚུལ་ཡོད་པའི་ཕྱིར། དེས་
ན་ཤེས་པ་ཐམས་ཅད་ཚད་མ་ཡིན་ཟེར་བའི་གྲུབ་མཐའ་སྨྲ་བ་སུ་ཡང་མེད་པས་ཁྱོད་
ཀྱིས་ཚད་མིན་གྱི་ཤེས་པ་མེད་ཟེར་བ་མི་འཐད་པའི་ཕྱིར། དེར་ཐལ། ཐལ་འགྱུར་
བའི་ལུགས་ལ་ཡང་བློ་ལ་ཚད་མ་དང་ཚད་མིན་གྱི་རྣམ་གཞག་ཤིན་ཏུ་འཐད་པའི་ཕྱིར་
ཏེ། ཚད་མ་དང་ཚད་མིན་གྱི་བློ་གཉིས་ཀ་རང་ལ་སྣང་བའི་ཡུལ་མངོན་གྱུར་ལ་ལྟོས་
ནས་མངོན་སུམ་གྱི་ཚད་མར་འདོད་ཀྱང་བདག་འཛིན་གཉིས་དང་སྒྲ་རྟག་འཛིན་རྟོག་
པ་དང་། ཟླ་གཅིག་ཟླ་གཉིས་སུ་སྣང་བའི་དབང་ཤེས་སོགས་རྟོག་པ་དང་རྟོག་མེད་
ལོག་ཤེས་རྣམས་ཚད་མ་མིན་ལ། བདག་མེད་གཉིས་དང་སྒྲ་མི་རྟག་པ་རྟོགས་པའི་
རྗེས་དཔག་དང་མངོན་སུམ་རྣམས་ཚད་མ་ཡིན་པའི་ཕྱིར་ཏེ། སྐབས་འདིར་ཡང་རང་
གི་འཛིན་སྟངས་ཀྱི་ཡུལ་ལ་སླུ་བ་དང་མི་སླུ་བའི་སྒོ་ནས་ཚད་མ་ཡིན་མིན་དུ་འཇོག་པའི་
ཕྱིར། དེར་ཐལ། ལོག་ཤེས་རྣམས་རང་གི་འཛིན་སྟངས་ཀྱི་ཡུལ་ལ་མི་བསླུ་བར་སོང་
བ་མེད་ཀྱང་རྗེས་དཔག་དང་མངོན་སུམ་ཚད་མ་གཉིས་རང་གི་འཛིན་སྟངས་ཀྱི་ཡུལ་
ལ་མི་བསླུ་བར་སོང་བའི་ཕྱིར་ཏེ། སྔ་མའི་འཛིན་སྟངས་ཀྱི་ཡུལ་མེད་ལ། ཕྱི་མའི་
འཛིན་སྟངས་ཀྱི་ཡུལ་ཡོད་པའི་ཕྱིར། རྣམ་བཤད་ལས། དེ་ལྟར་ཤེས་པ་རྣམས་ཡུལ་
དུ་སྣང་བའི་སྣང་ཡུལ་མངོན་གྱུར་གྲུབ་པར་འདྲ་ལ། བདག་གཉིས་དང་བདག་མེད་
གཉིས་དང་གཟུགས་སོགས་རྟག་མི་རྟག་སོགས་ལ་ཚད་མར་འགྲོ་མི་འགྲོའི་ཁྱད་པར་



314
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཆེན་པོ་ཡོད་པས་བློ་ལ་ཚད་མ་དང་ཚད་མིན་གྱི་རྣམ་གཞག་ཀྱང་འགྲུབ་བོ། །ཞེས་
གསུངས་པའི་ཕྱིར། ཁ་ཅིག རང་གི་གཞལ་བྱ་ལ་མི་སླུ་བའི་ཤེས་པ་ཚད་མའི་མཚན་
ཉིད་ཟེར་ན། སྒྲ་རྟག་འཛིན་རྟོག་པ་ཆོས་ཅན། ཚད་མ་ཡིན་པར་ཐལ། རང་གི་
གཞལ་བྱ་ལ་མི་སླུ་བའི་ཤེས་པ་ཡིན་པའི་ཕྱིར་ཏེ། སྒྲ་རྟག་པར་སྣང་བ་ལ་ཚད་མར་སོང་
བའི་ཕྱིར། མ་གྲུབ་ན། སྒྲ་རྟག་འཛིན་རྟོག་པ་ཆོས་ཅན། རང་གི་སྣང་བ་ལ་མངོན་
སུམ་གྱི་ཚད་མ་ཡིན་པར་ཐལ། གཉིས་སྣང་ཅན་གྱི་ཤེས་པ་ཡིན་པའི་ཕྱིར། རྩ་བར་
འདོད་མི་ནུས་ཏེ། ཚད་མིན་གྱི་ཤེས་པ་ཡིན་པའི་ཕྱིར་ཏེ། ལོག་ཤེས་ཡིན་པའི་ཕྱིར།
ཁ་ཅིག གསར་དུ་མི་སླུ་བའི་ཤེས་པ་ཚད་མའི་མཚན་ཉིད་ཟེར་ན། སྔོ་འཛིན་དབང་
མངོན་གྱིས་དྲངས་པའི་སྔོན་པོ་ངེས་པའི་ངེས་ཤེས་ཆོས་ཅན། གསར་དུ་མི་སླུ་བའི་
ཤེས་པ་ཡིན་པར་ཐལ། ཚད་མ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་
གི་འཛིན་སྟངས་ཀྱི་ཡུལ་དུ་གྱུར་པའི་སྔོན་པོ་ལ་མི་སླུ་བའི་ཤེས་པ་ཡིན་པའི་ཕྱིར། རྩ་
བར་འདོད་མི་ནུས་ཏེ། རྟོགས་ཟིན་རྟོགས་པའི་རིག་པ་ཡིན་པའི་ཕྱིར་ཏེ། བཅད་
ཤེས་ཡིན་པའི་ཕྱིར། ཡང་ཁོ་ན་རེ། སྔོ་འཛིན་མིག་ཤེས་ཆོས་ཅན། རང་གི་འཛིན་
སྟངས་ཀྱི་ཡུལ་ལ་མི་བསླུ་བར་ཐལ། ཚད་མ་ཡིན་པའི་ཕྱིར། འདོད་ན། རང་གི་
འཛིན་སྟངས་ཀྱི་ཡུལ་གྱི་སྔོན་པོ་ལ་མི་བསླུ་བར་ཐལ། འདོད་པའི་ཕྱིར། འདོད་མི་
ནུས་ཏེ། ཁྱོད་སྔོན་པོ་ལ་བསླུ་བའི་ཤེས་པ་ཡིན་པའི་ཕྱིར། དེར་ཐལ། ཁྱོད་སྔོན་པོ་
ལ་གནས་ཚུལ་གཞན་དུ་གནས་ཀྱང་སྣང་ཚུལ་ལོག་པར་སྣང་བའི་བློ་ཡིན་པའི་ཕྱིར་ན་
མ་ཁྱབ་སྟེ། དེ་སྣང་ཚུལ་ལ་བསླུ་བའི་དོན་ཡིན་གྱི་འཛིན་ཚུལ་ལ་བསླུ་བའི་དོན་མ་ཡིན་
པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། སྣང་ཚུལ་དང་གནས་ཚུལ་མི་མཐུན་
པའི་བློ་ཡིན་པའི་ཕྱིར་ཏེ། སེམས་ཅན་གྱི་རྒྱུད་ཀྱི་དབང་མངོན་ཡིན་པའི་ཕྱིར། འདི་



315
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
ལ་བཞི་བརྒྱ་བའི་འགྲེལ་བ་ལས། དེ་ནི་མི་བསླུ་བ་མ་ཡིན་ཏེ། རྣམ་པ་གཞན་དུ་
གནས་པའི་དངོས་པོ་ལ་རྣམ་པ་གཞན་དུ་སྣང་བའི་ཕྱིར་རོ། །ཞེས་པས་ཀྱང་མི་གནོད་
དེ། དེ་ནི་དབང་མངོན་རྣམས་གཟུགས་སོགས་ཡུལ་ལྔའི་རང་མཚན་ལ་མི་སླུ་བའི་
ཤེས་པ་མ་ཡིན་ཏེ། རང་མཚན་རྡུལ་ཙམ་མ་གྲུབ་ཀྱང་དེར་སྣང་བ་ཙམ་ཡིན་པའི་ཕྱིར་
ཞེས་པའི་དོན་ཡིན་པའི་ཕྱིར། དེར་ཐལ། དེ་ལྟར་ཡིན་ཀྱང་རང་མཚན་ལ་ཚད་མ་
ཡིན་པ་མི་འགལ་ཟེར་ན། བཞི་བརྒྱ་བའི་འགྲེལ་བ་ལས། དེ་ལྟར་གྱུར་པ་ནི་ཚད་མ་
ཉིད་དུ་བཏགས་པར་རིགས་པའང་མ་ཡིན་ཏེ། རྣམ་པར་ཤེས་པ་ཐམས་ཅད་ཀྱང་
ཚད་མ་ཉིད་དུ་ཐལ་བའི་ཕྱིར་རོ། །ཞེས་གསུངས་པའི་ཕྱིར། ཁྱབ་སྟེ། དངོས་སྨྲས་
མངོན་སུམ་ཚད་མའི་ཁྱད་པར་རྟོག་བྲལ་དང་། སྣང་ཡུལ་དངོས་པོའི་རང་མཚན་ལ་
མི་བསླུ་བ་དང་། སྒྲ་བཤད་དབང་བོ་དང་དབང་བོ་ལ་བརྟེན་པ་ཞེས་གསུམ་བཤད་
པས་ཁྱད་པར་དང་བོ་ཚིག་གསལ་དང་། ཁྱད་པར་ཕྱི་མ་གཉིས་བཞི་བརྒྱ་བའི་འགྲེལ་
བར་བཀག་ལ། ལུང་འདི་ཁྱད་པར་གཉིས་པ་ཡུལ་གྱི་རང་མཚན་ལ་ཚད་མར་སོང་
བའམ་མི་བསླུ་ཟེར་བ་འགོག་བྱེད་ཡིན་པའི་ཕྱིར། ཁ་ཅིག་ན་རེ། གཟུགས་འཛིན་
དབང་མངོན་ཆོས་ཅན། རང་ཡུལ་གཟུགས་ལ་བསླུ་བའི་ཤེས་པ་ཡིན་པར་ཐལ།
རང་ཡུལ་གཟུགས་ལ་འཁྲུལ་བའི་ཤེས་པ་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ།
རྒྱུན་མཐའ་མ་ཐོབ་ཚུན་ཆད་ཀྱི་དབང་ཤེས་ཡིན་པའི་ཕྱིར། རྩ་བར་འདོད་མི་ནུས་ཏེ།
ཁྱོད་དེ་ལ་མི་བསླུ་བའི་ཤེས་པ་ཡིན་པའི་ཕྱིར་ཏེ། ཁྱོད་རང་ཡུལ་གྱི་གཟུགས་རབ་ཏུ་
འཇལ་བའི་ཤེས་པ་ཡིན་པའི་ཕྱིར། ཁྱབ་པར་ཐལ། ཚད་མའི་སྒྲ་དོན་ཡང་དེ་ལ་ཚང་
ལ་དེ་འདྲའི་གཞལ་ཡུལ་ལ་བློ་གང་གིས་ཀྱང་མི་གནོད་པས་ན་དེ་དེ་ལ་མི་བསླུ་བར་སྟོན་
པ་དང་ཤིང་རྟ་ཆེན་པོས་བཞེད་པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། རང་



316 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡུལ་གྱི་གཟུགས་ལ་མི་བསླུ་བ་མ་ཡིན་པར་ཐལ། རང་ཡུལ་གྱི་གཟུགས་དེ་བརྫུན་པ་
ཡིན་པའི་ཕྱིར་ན་མ་ཁྱབ། ཁྱབ་པར་ཐལ། བརྒྱ་བའི་འགྲེལ་བ་ལས། གང་ཞིག་
བརྫུན་པ་བསླུ་བའི་ཆོས་ཅན་དང་། སྒྱུ་མ་ལྟ་བུ་ཡིན་པ་དེ་ནི་མི་བསླུ་བ་མ་ཡིན་ཏེ།
ཞེས་གསུངས་པའི་ཕྱིར་ན་ཡང་མ་ཁྱབ་སྟེ། གཞི་དེ་ལ་བསླུ་བའི་ཤེས་པ་ཡིན་ན། དེ་
ལ་ཚད་མ་དང་མི་བསླུ་བ་མིན་དགོས་པས་དབང་མངོན་དེ་རང་མཚན་ལ་མི་སླུ་བའི་
ཤེས་པ་མིན་ཞེས་པའི་དོན་ཡིན་པའི་ཕྱིར། རྩ་བར་འདོད་ན། འདུས་བྱས་ཡིན་ན་
རང་ལ་མི་བསླུ་བར་སོང་བའི་ཚད་མ་མེད་པས་ཁྱབ་པར་ཐལ་ལོ། །འདོད་མི་ནུས་ཏེ།
སྡུག་བདེན་ལ་མི་བསླུ་བར་སོང་བའི་ཚད་མ་ཡོད་པའི་ཕྱིར། རྩ་བར། བློ་བཟང་
བདེན་རང་བཞིན། །ཞིབ་མོ་རྟོགས་ལའང་ཤིན་ཏུ་མཁས་པ་ཐོབ། །ཅེས་གསུངས་
པའི་ཕྱིར། ཁ་ཅིག་ན་རེ། རྣམ་འགྲེལ་ལྟར་ཡུལ་རང་སྤྱི་གཉིས་ཀྱི་སྒོ་ནས་མངོན་རྗེས་
གཉིས་འཇོག་ཟེར་བ་མི་འཐད་པར་ཐལ། དེ་དག་གིས་རང་སྤྱི་གཉིས་དཔྱད་ནས་
ཚད་མ་གཉིས་འཇོག་པ་ལྟར་སྐབས་འདིར་མི་རུང་བའི་ཕྱིར། དེར་ཐལ། དེ་ལྟར་
དཔྱད་ནས་འཇོག་ན། མཚན་ཉིད་གཉིས་ཀྱི་རྟེན་ཆོས་ཅན་ཡོད་ན་གཞལ་བྱ་ཕུང་
སུམ་པ་ཡིན་པས་ཚད་མ་གཉིས་མི་འཐད་ལ། རྟེན་མཚན་གཞི་མེད་ན་མཚན་ཉིད་
གཉིས་ཀྱང་མེད་དགོས་པས་ཚད་མ་གཉིས་མི་འཐད་པ་གང་ཞིག རྟོག་གེ་བའི་འདོད་
པ་ལྟར་གྱི་མཚན་ཉིད་དང་ཚད་མ་ཀུན་རྫོབ་དང་དོན་དམ་གང་དུ་ཡང་མ་གྲུབ་པའི་
ཕྱིར། གཞན་ཡང་། གཞལ་བྱ་རང་སྤྱི་གཉིས་ཀྱི་སྒོ་ནས་འཇིག་རྟེན་གྱི་ཐ་སྙད་དུ་ཡང་
ཚད་མ་གཉིས་སོ་སོར་འཇོག་མི་ཐུབ་པར་ཐལ། ཡིད་མངོན་ཕལ་ཆེ་བས་གཟུང་ཡུལ་
དུ་སྤྱི་མཚན་བྱེད་པ་ཡིན་ལ། རྗེས་དཔག་རྣམས་ཀྱང་རང་རང་གི་སྣང་བ་ལ་ལྟོས་ཏེ་
མངོན་སུམ་གྱི་ཚད་མ་ཡིན་པའི་ཕྱིར། ཟུར་དང་བོ་གྲུབ་སྟེ། སེམས་ཅན་གྱི་རྒྱུད་ཀྱི་



317
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
མངོན་ཤེས་མ་ཡིན་པའི་ཡིད་མངོན་ཡུལ་ལྔར་འཇུག་པ་རྣམས་རྟོག་བྲལ་མ་ཡིན་པའི་
ཕྱིར་ཏེ། དེ་དག་ཡུལ་དེ་ལ་དབང་ཤེས་ལྟར་གསལ་སྣང་ཅན་མ་ཡིན་པའི་རྟོག་པ་ཡིན་
པའི་ཕྱིར། ཟུར་གཉིས་པ་གྲུབ་སྟེ། ཚིག་གསལ་ལས། གལ་ཏེ་རང་གི་མཚན་ཉིད་
དམ་ཞེས་སོགས་གསུངས་པའི་ཕྱིར། གཞན་ཡང་། ཚད་མ་ལ་ཁྱོད་ལྟར་གྱི་མངོན་
རྗེས་གཉིས་ལས་དབྱེ་བ་གཞན་མི་ཐུབ་པའང་མ་ཡིན་པར་ཐལ། ཚད་མའི་གཞལ་བྱ་
ལ་ཁྱོད་ལྟར་གྱི་རང་སྤྱི་གཉིས་སུ་གནས་པ་མེད་པ་དེའི་ཕྱིར། ཚིག་གསལ་ལས། གང་
གི་ཚེ་དེ་ལྟར་གཞལ་བྱ་གཉིས་གནས་པ་མེད་པ་དེའི་ཚེ་ལུང་ལ་སོགས་པ་རང་དང་སྤྱིའི་
མཚན་ཉིད་ཀྱི་ཡུལ་ཅན་མིན་པ་ཉིད་ཀྱི་སྒོ་ནས་ཚད་མ་གཞན་ཉིད་མ་ཡིན་པ་མ་ཡིན་
ནོ། །ཞེས་གསུངས་པའི་ཕྱིར། རྩ་བར་ཁྱབ་སྟེ། ཚད་མའི་གྲངས་གཞལ་བྱའི་དབང་
གིས་འཇོག་པ་ལ་རང་རེ་གཉིས་མཐུན་སྣང་ཡིན་ལ། དེ་ལྟ་ནའང་གཞལ་བྱ་ལ་མངོན་
གྱུར་དང་། ཅུང་ཟད་ལྐོག་གྱུར་དང་ཤིན་ཏུ་ལྐོག་གྱུར་དང་། དཔེ་དོན་འདྲེས་པའི་
ལྐོག་གྱུར་ཏེ་ གཞལ་ བྱའི་ཁྱད་ པར་ བཞིའི་ དབང་ གིས་མངོན་ སུམ་ཚད་མ་དང་།
དངོས་སྟོབས་རྗེས་དཔག་དང་། ལུང་གི་ཚད་མ་དང་། དཔེ་ཉེར་འཇལ་གྱི་ཚད་མ་
བཞི་གཙོ་བོར་བཤད་དགོས་པའི་ཕྱིར། གཞན་ཡང་། ཚད་མ་གཉིས་སུ་སྡུད་ནའང་
རང་སྤྱིའི་སྒོ་ནས་མི་རིགས་པར་བཤད་ཟིན་ལ། རང་གི་འཛིན་སྟངས་ཀྱི་ཡུལ་གཞལ་
བྱ་མངོན་ལྐོག་གཉིས་ཀྱི་སྒོ་ནས་ཚད་མ་གཉིས་འཇོག་རིགས་པར་ཐལ། སྐབས་
འདིར་འཇིག་རྟེན་གྱི་ཐ་སྙད་ཀྱི་སྐབས་ཡིན་ལ། འཇིག་རྟེན་གྱི་ཐ་སྙད་ལ་ཡུལ་མངོན་
གྱུར་གྱི་སྒོ་ནས་ཡུལ་ཅན་ལ་མངོན་སུམ་འཇོག་ཀྱང་ལྐོག་ཏུ་གྱུར་པ་ལ་རྒྱུ་མཚན་ཡང་
དག་ལ་བརྟེན་ནས་རྗེས་སུ་དཔོག་པར་བྱེད་པ་ཡིན་པའི་ཕྱིར་ཏེ། ཚིག་གསལ་དང་
བརྒྱ་བའི་འགྲེལ་བ་ལས་སོ། །ཁ་ཅིག་ན་རེ། གཞི་གྲུབ་ན་མངོན་ལྐོག་གཉིས་ཀ་ཡིན་



318
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པས་ཁྱབ་པར་ཐལ། མངོན་གྱུར་ཡིན་པས་ཁྱབ་པ་གང་ཞིག ལྐོག་གྱུར་ཡིན་པས་
ཁྱབ་པའི་ཕྱིར། དང་བོ་དེར་ཐལ། གཞི་གྲུབ་ན། མངོན་སུམ་གྱི་ཡུལ་ཡིན་པས་ཁྱབ་
པའི་ཕྱིར། དེར་ཐལ། གཞི་གྲུབ་ན་རང་མངོན་སུམ་དུ་རྟོགས་པའི་མངོན་སུམ་ཡོད་
པས་ཁྱབ་པའི་ཕྱིར་ན་མ་ཁྱབ། ཁྱབ་པར་ཐལ། རང་གཞལ་བའི་ཚད་མ་ཡོད་ན་ཚད་
མའི་གཞལ་བྱ་ཡིན་དགོས་པའི་ཕྱིར་ན་ཤིན་ཏུ་མ་ཁྱབ་ཅིང་། མི་མཚུངས་པ་ཞིག་གོ །
གོང་གི་རྟགས་ཟུར་གཉིས་པ་གྲུབ་སྟེ། གཞི་གྲུབ་ན་རྗེས་དཔག་གི་གཞལ་བྱ་ཡིན་
དགོས་པའི་ཕྱིར་ན། ཁ་ཅིག་མ་ཁྱབ་ཟེར། དེར་ཐལ། གཞི་གྲུབ་ན་རང་རྟོགས་པའི་
རྗེས་དཔག་ཡོད་པས་ཁྱབ་པའི་ ཕྱིར་ན་འདི་ ཁོ་ནར་མ་ཁྱབ་བོ། ། གཞན་ཡང་།
མངོན་སུམ་གྱི་ཚད་མ་གང་རུང་ཞིག་ལ་མངོན་གྱུར་ཡིན་ན། མངོན་སུམ་གྱི་ཚད་མ་
ལ་མངོན་གྱུར་ཡིན་པས་ཁྱབ་པར་ཐལ་བ་དང་། མངོན་སུམ་གྱི་ཚད་མ་གང་རུང་ཞིག་
ལ་ལྐོག་གྱུར་ཡིན་ན་མངོན་སུམ་གྱི་ཚད་མ་ལ་ལྐོག་གྱུར་ཡིན་པས་ཁྱབ་པར་ཐལ།
འདོད་པའི་ཕྱིར། འདོད་ན། རྣམ་མཁྱེན་ཆོས་ཅན། མངོན་སུམ་གྱི་ཚད་མ་ལ་ལྐོག་
ཏུ་གྱུར་མ་གྱུར་གཉིས་ཀར་ཐལ། དེ་ལ་ལྐོག་ཏུ་གྱུར་པ་གང་ཞིག དེ་ལ་ལྐོག་ཏུ་མ་
གྱུར་པའི་ཕྱིར། དང་བོ་དེར་ཐལ། ཁྱོད་མངོན་སུམ་གྱི་ཚད་མ་གང་རུང་ཞིག་ལ་ལྐོག་
ཏུ་གྱུར་པའི་ཕྱིར་ཏེ། སློབ་པའི་མངོན་སུམ་གྱི་ཚད་མ་ལ་ལྐོག་ཏུ་གྱུར་པའི་ཕྱིར།
གཉིས་པ་དེར་ཐལ། ཁྱོད་མངོན་སུམ་གྱི་ཚད་མ་གང་རུང་ཞིག་ལ་ལྐོག་ཏུ་མ་གྱུར་པའི་
ཕྱིར་ཏེ། ཁྱོད་རྣམ་མཁྱེན་ལ་ལྐོག་ཏུ་མ་གྱུར་པའི་ཕྱིར། གཞན་ཡང་། དབང་མངོན་
གྱི་ཚད་མ་གང་རུང་ཞིག་གི་གཞལ་བྱ་ལ་དབང་མངོན་ཚད་མའི་གཞལ་བྱ་ཡིན་པས་
ཁྱབ་པར་ཐལ་བ་དང་། མིག་ཤེས་གང་ཡང་རུང་བ་གཅིག་གི་གཟུང་བྱ་ཡིན་ན་མིག་
ཤེས་ཀྱི་གཟུང་བྱ་ཡིན་པས་ཁྱབ་པར་ཐལ་བ་སོགས་མཐའ་ཡས་སོ། །གཞན་ཡང་།



༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། 319
རྗེས་དཔག་གང་ཡང་རུང་བ་གཅིག་གི་གཞལ་བྱ་ཡིན་ན་རྗེས་དཔག་གི་གཞལ་བྱ་ཡིན་
པས་ཁྱབ་པར་ཐལ། འདོད་པའི་ཕྱིར། འདོད་ན། རང་གི་དབང་བོས་གཅོད་བཞིན་
པ་ཆོས་ཅན། རྗེས་དཔག་གི་གཞལ་བྱ་ཡིན་པར་ཐལ། རྗེས་དཔག་གང་ཡང་རུང་བ་
གཅིག་གི་གཞལ་བྱ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཁྱོད་རྟོགས་པའི་
རྗེས་དཔག་ཡོད་པའི་ཕྱིར་ཏེ། གཞི་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན།
དངོས་སྟོབས་རྗེས་དཔག་གི་གཞལ་བྱ་ཡིན་པར་ཐལ། འདོད་པའི་ཕྱིར། འདོད་མི་
ནུས་ཏེ། དེ་འདྲ་རྟགས་སྟོབས་ཀྱིས་རྟོགས་པར་བྱ་བ་དང་། རྗེས་དཔག་གི་གཞལ་
བྱར་འདོད་པ་ཤིན་ཏུ་མི་རིགས་པའི་ཕྱིར། ལམ་རིམ་ལས། མཁས་པའི་བཞད་གད་
ཀྱི་གནས་ཡིན་ཏེ། སློབ་མས་མངོན་སུམ་གྱིས་གྲུབ་པ་ལ་སློབ་དཔོན་གྱིས་རྗེས་དཔག་
གི་སྒོ་ནས་བསྒྲུབ་པར་འདོད་པའི་ཕྱིར་རོ། །དེའི་ཕྱིར། གཏམ་དེ་འདྲ་ནི་རིགས་པ་
ཤེས་པ་རྣམས་ཀྱི་མདུན་དུ་སྨྲ་བར་མི་བྱའོ། །ཞེས་གསུངས་པའི་ཕྱིར། གཞན་ཡང་།
གཞི་གྲུབ་ན་ཅུང་ཟད་ལྐོག་གྱུར་དང་ཤིན་ཏུ་ལྐོག་གྱུར་གཉིས་ཀ་ཡིན་པས་ཁྱབ་པར་
ཐལ། གཞི་གྲུབ་ན་དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་གཉིས་
ཀའི་གཞལ་བྱ་ཡིན་པས་ཁྱབ་པའི་ཕྱིར། དེར་ཐལ། གཞི་གྲུབ་ན་རང་རྟོགས་པའི་
རྗེས་དཔག་དེ་གཉིས་རེ་ཡོད་པས་ཁྱབ་པའི་ཕྱིར། ཁྱབ་པ་ཁས། རྟགས་གྲུབ་སྟེ།
གཞི་གྲུབ་ན་རང་ཉིད་ཤིན་ཏུ་ལྐོག་གྱུར་ཏུ་ཡུལ་དུས་རྣམ་པ་ཅི་རིགས་པའི་སྒོ་ནས་སོང་
བའི་གང་ཟག་ཡོད་པས་ཁྱབ་པའི་ཕྱིར། རྩ་བར་འདོད་ན། སྒྲ་མི་རྟག་པ་ཆོས་ཅན།
ཁྱོད་རྟོགས་པ་ལུང་རྣམ་དག་ལ་ལྟོས་དགོས་པར་ཐལ། ཁྱོད་ཤིན་ཏུ་ལྐོག་གྱུར་ཡིན་
པའི་ཕྱིར། རྟགས་ཁས། འདོད་མི་ནུས་ཏེ། རྣམ་འགྲེལ་ལས། གནས་གསུམ་པར་
ནི་འཕོས་པ་ན། །ལུང་འདྲེན་པ་ནི་མཁས་པའི་ལུགས། །ཞེས་དང་། དཔྱོད་པ་ཀུན་



320
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལ་བསྟན་བཅོས་དག །གཟུང་ཞེས་ལུགས་འདི་སུ་ཡིས་བྱས། །ཞེས་གསུངས་པའི་
ཕྱིར། གཞན་སྐབས་འདིར་མངོན་ལྐོག་གི་བཏགས་དོན་བཙལ་ནས་འཇོག་རིགས་
པར་ཐལ་ལོ། །ཁ་ཅིག མངོན་རྗེས་གཉིས་ཚད་མ་མདོ་དང་། སྡེ་བདུན་ལྟར་ཁས་
ལེན་ཟེར་བ་མི་འཐད་པར་ཐལ། མདོ་དང་སྡེ་བདུན་ལས་མངོན་སུམ་གྱི་སྒྲ་ཡུལ་ཅན་
ཤེས་པ་ ལ་ དངོས་དང་། ཡུལ་ ལ་བཏགས་ནས་འཇུག་ པར་བཤད་ པ་ གང་ཞིག
སྐབས་འདིར་ཡུལ་ལ་དངོས་དང་། ཡུལ་ཅན་ལ་བཏགས་ནས་འཇུག་པར་བཤད་པའི་
ཕྱིར། དང་བོ་སླ། ཕྱི་མ་གྲུབ་སྟེ། བརྒྱ་བའི་འགྲེལ་བ་ལས། དེའི་ཕྱིར་འཇིག་རྟེན་
ན་ཡུལ་ཁོ་ན་དངོས་ཀྱིས་འཇུག་པའི་མངོན་སུམ་ཡིན་ལ། ཤེས་པ་ནི་གདགས་པ་ལས་
སོ། །ཞེས་གསུངས་པའི་ཕྱིར། གཞན་ཡང་། ལུགས་འདིར་ཡུལ་ལ་མངོན་སུམ་
བཏགས་པ་བར་ཚད་མ་མདོ་ལྟར་མི་རུང་བར་ཐལ། དེ་འཇིག་རྟེན་གྱི་ཐ་སྙད་དང་མི་
མཐུན་པའི་ཕྱིར་ཏེ། འཇིག་རྟེན་ན་དབང་བོས་མཐོང་བ་ལ་མངོན་སུམ་དུ་མཐོང་བར་
གྲགས་པའི་ཕྱིར། འཆི་མེད་མཛོད་ལས། མངོན་སུམ་དང་ནི་དབང་བོའི་ཡུལ། །ཞེས་
གསུངས་པའི་ཕྱིར། གཞན་ཡང་། མངོན་སུམ་ཚད་མ་ཞེས་པའི་མངོན་སུམ་གྱི་སྐད་
དོད་པྲཏཁཱ་ཞེས་པ་ཕྲལ་བའི་པྲ་ཏིའི་དོན་བློས་པ་ལ་སྐབས་འདིར་ཚད་མ་བ་ལྟར་
འཆད་རིགས་པར་ཐལ། ཚད་མ་བས་དེ་ལྟར་བཤད་པའི་ཕྱིར། འདོད་ན། བྱ་
རྫོགས་ཀྱི་སྐད་ཅིག་མ་གཅིག་ལ་བརྟེན་པའི་རྣམ་ཤེས་སྐད་ཅིག་མ་གཅིག་ཆོས་ཅན།
དབང་བོ་དང་དབང་བོ་ལ་བརྟེན་པ་ཡིན་པར་ཐལ། པྲཏིའི་དོན་འཐད་པའི་ཕྱིར།
འདོད་མི་ནུས་ཏེ། རྟེན་དབང་བོ་གཅིག་ལས་མེད་པའི་ཕྱིར། གཞན་ཡང་། སྐབས་
འདིར་མངོན་སུམ་གྱི་ཚད་མ་ལ་རྟོག་བྲལ་དགོས་པར་ཚད་མ་བ་ལྟར་འདོད་པར་ཐལ།
བཤད་ཚུལ་འཐད་པའི་ཕྱིར། འདོད་མི་ནུས་ཏེ། སྐབས་འདིར་དེ་ལ་རྟོག་བྲལ་མི་



321
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
དགོས་པར་རྟོག་པར་གྱུར་པའི་མངོན་སུམ་ཁས་ལེན་པའི་ཕྱིར་ཏེ། སྒྲ་མི་རྟག་པར་
རྟོགས་པའི་རྗེས་དཔག་སྐད་ཅིག་གཉིས་པ་མངོན་སུམ་གྱི་ཚད་མར་འདོད་པའི་ཕྱིར།
གཞན་ཡང་། དངོས་སྨྲ་བས་རྗེས་དཔག་རྣམས་རང་གི་སྣང་བ་དང་ཞེན་ཡུལ་གཉིས་
ཀ་ལ་མངོན་སུམ་གྱི་ཚད་མར་འདོད་པར་ཐལ། ཐལ་འགྱུར་བས་དེ་ལྟར་འདོད་པའི་
ཕྱིར། འདོད་ན། རྗེས་དཔག་དེ་རང་གི་སྣང་བ་ལ་མངོན་སུམ་གྱི་ཚད་མར་འདོད་
པར་ཐལ་ལོ། །ཁ་ཅིག རང་གི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་
གྱུར་ལ་མི་སླུ་བའི་ཤེས་པ་མངོན་སུམ་ཚད་མའི་མཚན་ཉིད་དུ་འདོད་པ་མི་འཐད་པར་
ཐལ། མངོན་སུམ་དང་ཡོད་ཁྱབ་མཉམ་མ་ཡིན་པའི་ཕྱིར། ཁ་ཅིག མཚན་ཉིད་དེ་
གཞིར་བཞག་ནས་མངོན་ལྐོག་གཉིས་འགལ་ཟེར་ན། བར་ཆད་མེད་ལམ་ཆོས་ཅན།
མཚན་ཉིད་དེར་ཐལ། མངོན་སུམ་གྱི་ཚད་མ་ཡིན་པའི་ཕྱིར་ཏེ། རྣལ་འབྱོར་མངོན་
སུམ་ཡིན་པའི་ཕྱིར། འདོད་ན། བར་ཆད་མེད་ལམ་ཆོས་ཅན། རང་གི་འཛིན་
སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་སུམ་པ་ཡོད་པར་ཐལ། འདོད་པའི་ཕྱིར། །
འདོད་ན། བདེན་མེད་དེ་དེ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
བདེན་མེད་དེ་དེའི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་ལྐོག་གྱུར་པ་ཡིན་པའི་
ཕྱིར། གཞན་ཡང་། དེའི་འཛིན་སྟངས་ཀྱི་ཡུལ་གྱི་གཞལ་བྱ་མངོན་གྱུར་པ་ཡིན་ན།
དེའི་འཛིན་སྟངས་ཀྱི་ཡུལ་དུ་གྱུར་པའི་གཞལ་བྱ་མངོན་གྱུར་པ་ཡིན་དགོས་པར་ཐལ།
འདོད་པའི་ཕྱིར། འདོད་ན། སྒྱུ་མའི་རྟ་ཡིན་ན། སྒྱུ་མར་གྱུར་པའི་རྟ་ཡིན་དགོས་
པར་ཐལ་ལོ། །ཁ་ཅིག་ན་རེ། བསམ་གཏན་གྱི་དངོས་གཞི་ལ་བརྟེན་ནས་རང་གི་
ཡུལ་ལ་བསྒོམ་སྟོབས་ཀྱིས་འཇུག་པའི་རྣལ་འབྱོར་པའི་རྒྱུད་ཀྱི་ཚད་མ་དེ་རྣལ་འབྱོར་
མངོན་སུམ་གྱི་མཚན་ཉིད་ཟེར་ན། གཅིག་ཅར་བའི་རྒྱུན་ཞུགས་རྒྱུད་ཀྱི་བདེན་མེད་



322
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཆོས་ཅན། མཚན་ཉིད་དེར་ཐལ།
རྣལ་འབྱོར་མངོན་སུམ་ཡིན་པའི་ཕྱིར་ཏེ། བདག་མེད་ཕྲ་རགས་གང་རུང་མངོན་
སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། རྩ་བར་འདོད་མི་ནུས་ཏེ། དངོས་གཞི་
ཐོབ་པའི་རྒྱུན་ཞུགས་མེད་པའི་ཕྱིར། གཞན་ཡང་། ཕྱི་རོལ་པའི་རྒྱུད་ཀྱི་བསམ་
གཏན་གྱི་དངོས་གཞི་ལ་བརྟེན་ནས་སྔོན་གནས་རྗེས་སུ་དྲན་པའི་མངོན་ཤེས་ཆོས་
ཅན། རྣལ་འབྱོར་མངོན་སུམ་ཡིན་པར་ཐལ། མཚན་ཉིད་དེའི་ཕྱིར། འདོད་ན།
བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་དང་། བདག་མེད་ཕྲ་རགས་གང་
རུང་མངོན་སུམ་དུ་རྟོགས་པར་ཐལ། རྣལ་འབྱོར་མངོན་སུམ་ཡིན་པའི་ཕྱིར། ཁ་
ཅིག་ན་རེ། རྣལ་འབྱོར་མངོན་སུམ་ལ་སྟོང་ཐུན་ལས་རྟོག་བྲལ་དགོས་པར་བཤད་པ་
མི་འཐད་པར་ཐལ། སྦྱོར་ལམ་དྲོད་ནས་སྟོང་ཉིད་རྟོགས་པའི་མངོན་སུམ་ཚད་མ་
ཐོབ་པ་གང་ཞིག དེར་གྱུར་པའི་ཞི་ལྷག་ཟུང་འབྲེལ་དེ་རྣལ་འབྱོར་ཡིན་པའི་ཕྱིར་ན་
མ་ཁྱབ། གཉིས་པ་སླ། དང་བོ་གྲུབ་སྟེ། དེའི་རྒྱུད་ཀྱི་སྟོང་ཉིད་ལ་མཉམ་པར་བཞག་
པའི་ཞི་ལྷག་ཟུང་འབྲེལ་དེ་མངོན་སུམ་གྱི་ཚད་མ་ཡིན་པའི་ཕྱིར། དེར་ཐལ། ཁྱོད་
རང་གི་འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་ལ་མི་སླུ་བའི་ཤེས་པ་ཡིན་པའི་
ཕྱིར། དེར་ཐལ། སྟོང་ཉིད་དེ་དེའི་འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་
ཡིན་པ་གང་ཞིག ཁྱོད་དེ་ལ་མི་སླུ་བའི་ཤེས་པ་ཡིན་པའི་ཕྱིར། དང་བོ་མ་གྲུབ་ན།
སྟོང་ཉིད་ཆོས་ཅན། ཁྱོད་དེ་འདྲའི་སྦྱོར་ལམ་གྱི་འཛིན་སྟངས་ཀྱི་ཡུལ་གྱི་གཞལ་བྱ་
མངོན་སུམ་པ་ཡིན་པར་ཐལ། ཁྱོད་དེ་འདྲའི་སྦྱོར་ལམ་གྱིས་རྟགས་ལ་མ་བརྟེན་པར་
ཉམས་མྱོང་གིས་འཛིན་སྟངས་སུ་བྱས་པའི་གཞལ་བྱ་ཡིན་པའི་ཕྱིར། ཁྱབ་སྟེ། ཤེས་
པ་དེས་ཆོས་དེ་རྟགས་ལ་མ་བརྟེན་པར་གཞལ་བ་དེ་ཤེས་པ་དེ་ལ་ཆོས་དེ་མངོན་དུ་



323
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
གྱུར་པའི་དོན་ཡིན་པའི་ཕྱིར་ཏེ། རྩ་ཤེས་ཊིཀ་ཆེན་ལས་རྟགས་ལ་མ་བརྟེན་པར་རང་
བཞིན་མེད་པ་མེད་པར་འཛིན་པའི་སྒྲོ་འདོགས་གཅོད་པར་ཡང་ནུས་པས་རང་བཞིན་
མེད་པ་ཡོད་པ་ནི་མངོན་གྱུར་ཏོ། །ཞེས་གསུངས་པའི་ཕྱིར། རྟགས་གཉིས་པ་གྲུབ་
སྟེ། ཡིད་ཀྱི་མངོན་སུམ་ཚད་མ་ཡིན་པའི་ཕྱིར། དེར་ཐལ། རང་གི་བདག་རྐྱེན་ཡིད་
དབང་ཙམ་ལ་བརྟེན་ནས་རང་གི་འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་ལ་
མི་སླུ་བའི་རིག་པ་ཡིན་པའི་ཕྱིར། ཁྱབ་སྟེ། མངོན་སུམ་ཚད་མ་ལ་དབང་མངོན་ཡིད་
མངོན་གཉིས་སུ་གྲངས་ངེས་པའི་ཕྱིར། རྣམ་བཤད་ལས། དབང་བོ་གཟུགས་ཅན་
ལ་དངོས་སུ་བརྟེན་པའི་ཚད་མ་དང་། ཡིད་ཀྱི་དབང་བོ་ཙམ་ལ་བརྟེན་པའི་ཚད་མ་
གཉིས་ལས་མེད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། དེ་འདྲའི་སྦྱོར་
ལམ་ཆོས་ཅན། ཏིང་ངེ་འཛིན་ལ་མ་བརྟེན་པར་ཐལ། ཡིད་མངོན་ཡིན་པའི་ཕྱིར་ན་
མ་ཁྱབ་སྟེ། སྟོང་ཐུན་ལས། ཏིང་ངེ་འཛིན་ལ་མ་བརྟེན་པར་ཞེས་སོགས་གསུངས་པ་
དེ་ནི། མངོན་སུམ་ལ་གཉིས་སུ་ཕྱེ་བའི་ཡིད་མངོན་གྱི་མཚན་ཉིད་མིན་ཞིང་། དེ་ལ་
དབང་ཡིད་རྣལ་འབྱོར་མངོན་སུམ་གསུམ་དུ་ཕྱེ་བའི་དེའི་མཚན་ཉིད་ཡིན་དགོས་པའི་
ཕྱིར། གཞན་དུ་ན་འཕགས་པ་མ་ཡིན་པའི་རྒྱུད་ཀྱི་ཏིང་ངེ་འཛིན་ལ་བརྟེན་པའི་ཡུལ་
དྲུག་གི་རྣམ་པ་ཅན་གྱི་ཚོར་བ་རྣམས་དང་སྙོམས་འཇུག་རྣམས་ཚད་མ་མ་ཡིན་པར་
འགྱུར་རོ། །ཁོ་ན་རེ། རྗེས་དཔག་ཏུ་གྱུར་པའི་ཚོར་བ་ཆོས་ཅན། རང་གི་འཛིན་
སྟངས་ཡུལ་གྱི་གཞལ་བྱ་མྱོང་སྟོབས་ཀྱིས་རྟོགས་པར་ཐལ། དེ་འདྲའི་གཞལ་བྱ་བདེ་
སྡུག་གང་རུང་གི་ཚུལ་དུ་མྱོང་བྱེད་ཡིན་པའི་ཕྱིར་ན་མ་ཁྱབ། རྟགས་གྲུབ་སྟེ། ཚད་
མར་གྱུར་པའི་ཚོར་བ་ཡིན་པའི་ཕྱིར། ཡང་དེས་དེ་མྱོང་སྟོབས་ཀྱིས་རྟོགས་པར་ཐལ།
དེས་དེ་མྱོང་བའི་སྒོ་ནས་རྟོགས་པའི་ཕྱིར་ན་མ་ཁྱབ། རྟགས་གྲུབ་སྟེ། དེས་དེ་ཚོར་



324
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བའི་སྒོ་ནས་རྟོགས་པའི་ཕྱིར། ཡང་ཁ་ཅིག་ན་རེ། ཚོར་བ་བདེ་བ་ཡིན་ན་ཡུལ་ཅན་
བདེ་བ་གཞན་ཞིག་མྱོང་བས་ཁྱབ་ཟེར་ན། སྐབས་འདིའི་ཚོར་བ་བདེ་བའི་ཉམས་སུ་
མྱོང་བྱ་ཡིན་ན་ཤེས་པ་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། ཟག་
བཅས་ཀྱི་ཚོར་བ་བདེ་བས་ཉམས་སུ་མྱོང་བྱའི་གཟུགས་ཡིད་དུ་འོང་བ་ཆོས་ཅན།
ཤེས་པ་ཡིན་པར་ཐལ། སྐབས་འདིའི་ཚོར་བ་བདེ་བའི་ཉམས་སུ་མྱོང་བྱའི་བདེ་བ་
ཡིན་པའི་ཕྱིར་ཏེ། དེའི་ཉམས་སུ་མྱོང་བྱའི་ཟག་བཅས་ཀྱི་བདེ་བ་ཡིན་པའི་ཕྱིར།
དེར་ཐལ། དེའི་ཉམས་སུ་མྱོང་བྱའི་ཟག་བཅས་ཀྱི་ཡུལ་ཡིན་པའི་ཕྱིར། ཁྱབ་སྟེ།
སྐབས་འདིའི་ཟག་བཅས་ཀྱི་བདེ་བ་ཚོར་བ་ཁོ་ན་མིན་ལ། དེ་མཚུངས་ཀྱི་སེམས་
སེམས་བྱུང་དང་། དེའི་ཡུལ་ཟག་བཅས་ཐམས་ཅད་དེའི་མཚན་གཞིར་འཇོག་དགོས་
པའི་ཕྱིར་ཏེ། དེ་རྣམས་ཟག་བཅས་ཀྱི་བདེ་བ་དང་། འགྱུར་བའི་སྡུག་བསྔལ་གྱི་གཞི་
མཐུན་ཡིན་པའི་ཕྱིར། ལམ་རིམ་ལས། ཕོལ་མིག་གམ་འབྲས་ཤིན་ཏུ་ཚ་བ་དེ་ལ་ཆུ་
བསིལ་བ་བཏབ་ན་བདེ་བར་སྣང་བ་ལྟ་བུ་ནི་འཁོར་བ་བ་རྣམས་ཀྱི་ཚོར་བ་བདེ་བ་སྟེ།
ཞེས་པ་ནས་དེ་ཡང་ཚོར་བ་ཁོ་ན་མ་ཡིན་གྱི་དེ་དང་མཚུངས་པར་ལྡན་པའི་སེམས་
སེམས་བྱུང་གཞན་རྣམས་དང་གང་ལ་དམིགས་ནས་སྐྱེ་བའི་ཡུལ་ཟག་བཅས་རྣམས་
ཀྱང་འགྱུར་བའི་སྡུག་བསྔལ་ལོ། །ཞེས་གསུངས་པའི་ཕྱིར། གཞན་ཡང་། ཚོར་བ་
སྡུག་བསྔལ་གྱི་ཉམས་སུ་མྱོང་བྱའི་སྡུག་བསྔལ་ལ་ཡང་ཡུལ་ཅན་སྡུག་བསྔལ་གྱིས་མ་
ཁྱབ་པར་ཐལ། ལམ་རིམ་ལས། སྡུག་བསྔལ་གྱི་སྡུག་བསྔལ་དེ་མཁལ་མའི་ཟུག་
གཟེར་བཞིན། དེ་ཡང་ཚོར་བ་གཅིག་བུ་མིན་པ་ནི་སྔར་ལྟར་རོ། །ཞེས་གསུངས་པའི་
ཕྱིར། ཁ་ཅིག ཚོར་བ་བདེ་བ་ཡིན་ན་མྱོང་བྱའི་བདེ་བ་རྟོགས་པས་ཁྱབ་ཟེར་ན། འོ་
ན་བར་ཆད་མེད་ལམ་དུ་གྱུར་པའི་ཚོར་བ་བདེ་བ་མེད་པར་ཐལ། དེ་འདྲའི་ཚོར་བ་



325
» ༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
བདེ་བ་དེས་ཡུལ་སྟོང་བ་ཉིད་ཡིད་དུ་འོང་བ་དང་། ཞི་བ་དང་ཉམས་སུ་བདེ་བའི་ཚུལ་
གྱིས་མངོན་སུམ་དུ་རྟོགས་ཀྱང་བདེ་བར་མ་རྟོགས་པའི་ཁྱད་པར་འཐད་པའི་ཕྱིར།།
དེར་ཐལ། སྟོང་ཉིད་བདེ་བའི་ཚུལ་གྱིས་མངོན་སུམ་དུ་རྟོགས་ཀྱང་སྟོང་ཉིད་བདེ་བ་
ཡིན་པར་རྟོགས་མི་དགོས་པའི་ཕྱིར། ཁ་ཅིག སྐབས་འདིར་རང་སྤྱི་གཉིས་ཁས་མི་
ལེན་ཟེར་བ་མི་འཐད་པར་ཐལ། དངོས་སྨྲ་ལྟར་རང་སྤྱི་གཉིས་ཀྱི་བཏགས་དོན་
བཙལ་ནས་ཁས་མི་ལེན་ཀྱང་རང་སྤྱི་གཉིས་ཁས་ལེན་པའི་ཕྱིར་ཏེ། བདག་མེད་
སོགས་སྤྱི་མཚན་དང་། གཟུགས་རུང་སོགས་རང་མཚན་དུ་འདོད་པའི་ཕྱིར། རྣམ་
བཤད་ལས། དེས་ན་རང་སྤྱི་གཉིས་གང་ལ་དམིགས་པའི་ཤེས་པ་ལའང་། ཞེས་
སོགས་གསུངས་པའི་ཕྱིར། ཁ་ཅིག་ན་རེ། ཚིག་གསལ་ལས། དེས་ཡུལ་ཅན་གྱི་རྣམ་
པར་ཤེས་པ་དང་། ལྷན་ཅིག་ཏུ་མངོན་སུམ་ཉིད་དུ་རྣམ་པར་བཞག་གོ་ཞེས་པའི་
དངོས་བསྟན་གྱི་རྣམ་ཤེས་ལ་གཉིས་སྣང་ཅན་གྱི་ཤེས་པས་ཁྱབ་ཟེར་བ་མི་འཐད་པར་
ཐལ། དེའི་དངོས་བསྟན་གྱི་ཡུལ་ལ་གཟུགས་སོགས་མངོན་སུམ་པ་དང་། སྟོང་ཉིད་
དང་མི་རྟག་སོགས་བཅུ་དྲུག་དང་། ཡུལ་ཅན་མངོན་སུམ་ཚད་མ་ལ་དབང་ཡིད་རྣལ་
འབྱོར་མངོན་སུམ་གྱི་ཚད་མ་གསུམ་ཡོད་པའི་ཕྱིར་ཏེ། གཞུང་འདི་མངོན་སུམ་ཚད་
མ་དེ་གསུམ་འཆད་བྱེད་ཀྱི་གཞུང་ཡིན་པའི་ཕྱིར། ཁ་ཅིག གཞུང་འདིའི་དངོས་
བསྟན་གྱི་ཡུལ་མངོན་གྱུར་པ་ལ་མངོན་གྱུར་པས་ཁྱབ་ཟེར་ན། སྟོང་ཉིད་ཆོས་ཅན།
དེར་ཐལ། དེའི་ཕྱིར་ཏེ། དེ་མངོན་སུམ་དུ་རྟོགས་པའི་བར་ཆད་མེད་ལམ་གྱི་འཛིན་
སྟངས་ཀྱི་ཡུལ་མངོན་གྱུར་པ་ཡིན་པའི་ཕྱིར། ཁྱབ་སྟེ། གཞུང་འདིས་མངོན་སུམ་
ཚད་མ་གསུམ་ལྟ་བུའི་ཤེས་པ་གང་དང་གང་ལ་གཟུགས་སོགས་དང་སྟོང་ཉིད་ལྟ་བུའི་
ཡུལ་གང་དང་གང་གི་རྣམ་པ་མྱོང་སྟོབས་ཀྱིས་ཤར་བ་ན་གང་གི་སྣང་བ་འཆར་གཞི་



326
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྟོང་ཉིད་དང་། སྟོང་སྣང་ལྟ་བུ་དེ་ཤེས་པ་དེ་ལ་མངོན་སུམ་ཡིན་ན་ཤེས་པ་དེ་ཡུལ་དེ་
རྣམས་ལ་མངོན་སུམ་ཚད་མར་འཇོག་དགོས་པར་བཤད་པའི་ཕྱིར། ཚིག་གསལ་
ལས། འཇིག་རྟེན་ན་ཡོད་ན་ནི་ཐམས་ཅད་མངོན་སུམ་དུ་དམིགས་པར་བྱ་བ་ཡིན་
པའི་ཕྱིར། ལྐོག་ཏུ་མ་གྱུར་པ་ཡིན་ཏེ། དེའི་ཕྱིར་དེའི་ཡུལ་ཅན་ཞེས་སོགས་དང་།
རྣམ་བཤད་ལས། ཤེས་པ་གང་ལ་གང་གི་རྣམ་པ་སྣང་བའི་རྣམ་པ་ཐམས་ཅད་ཤེས་པ་
དེའི་ཡུལ་མངོན་སུམ་ཡིན་ན། སྣང་བ་དེ་ཤེས་པ་དེ་ལ་མངོན་གྱུར་ཡིན་ཞིང་། ཞེས་
གསུངས་པའི་ཕྱིར། མདོར་བསྡུ་ན། ཡིད་ཀྱི་མངོན་སུམ་ཚད་མ་ཆོས་ཅན། རང་གི་
འཛིན་སྟངས་ཀྱི་ཡུལ་དེ་ཁྱོད་ལ་སྣང་ན་འཛིན་སྟངས་ཀྱི་ཡུལ་དེ་དང་དེའི་སྣང་བ་
ཐམས་ཅད་མྱོང་སྟོབས་ཀྱིས་ཁྱོད་ལ་མངོན་གྱུར་ཡིན་ཞིང་། མི་བསླུ་བ་ཡིན་ན་ཁྱོད་
སྣང་གཞིའི་འཛིན་སྟངས་ཀྱི་ཡུལ་དེ་དང་དེའི་སྣང་བ་རང་ལ་མངོན་གྱུར་གང་ཡིན་
ཐམས་ཅད་ལ་མངོན་སུམ་གྱི་ཚད་མ་ཡིན་དགོས་པར་ཐལ། ཁྱོད་ཤེས་པ་ཡིན་པའི་
ཕྱིར། དེ་ལྟ་ནའང་། སྒྲ་མི་རྟག་པ་རྟོགས་པའི་རྗེས་དཔག་དེ་རང་གི་འཛིན་སྟངས་
ཀྱི་ཡུལ་གྱི་སྒྲ་མི་རྟག་པ་ལ་མངོན་སུམ་ཚད་མ་དང་། བར་ཆད་མེད་ལམ་དེ་རང་གི་
སྣང་ཆ་ལ་མངོན་སུམ་གྱི་ཚད་མ་ཡིན་མི་དགོས་ཏེ། སྔ་མས་སྒྲ་མི་རྟག་པ་རྟགས་
སྟོབས་ཀྱིས་རྟོགས། བར་ཆད་མེད་ལམ་གྱི་སྣང་ཆ་དེ་ལ་མི་སྣང་བའི་ཕྱིར། ཁོ་ན་རེ།
རྟོག་མེད་ཤེས་པའི་འཛིན་སྟངས་མེད་པར་ཐལ། དེའི་ཞེན་ཡུལ་མེད་པའི་ཕྱིར་ན་མ་
ཁྱབ། ཡང་སྟོང་ཐུན་ལས། གཉིས་སྣང་ཅན་གྱི་ཤེས་པ་ལ་རང་གི་སྣང་བ་ལ་མངོན་
སུམ་ཚད་མས་ཁྱབ་པར་གསུངས་པ་ལ། ཁ་ཅིག དུས་མཐའི་སྐད་ཅིག་མར་གྱུར་
པའི་ཤེས་པ་ཆོས་ཅན། དེར་ཐལ། དེའི་ཕྱིར་ཟེར། ཁ་ཅིག་ན་རེ། འདོད་པ་ཡིན་
ཏེ། ཕྲ་བའི་མི་རྟག་པ་མངོན་སུམ་དུ་རྟོགས་པའི་སོ་སྐྱེ་ཡོད་པའི་ཕྱིར། དེས་ན་ཕྲ་



327
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
བའི་མི་རྟག་པ་ངེས་མི་ནུས་པའི་འཇིག་རྟེན་ཕལ་བའི་རྒྱུད་ཀྱི་དེ་འདྲའི་ཤེས་པ་ཆོས་
ཅན། དེར་ཐལ། དེའི་ཕྱིར་ཟེར། དེ་གཉིས་ཀ་མི་འཐད་པར་ཐལ། ཚད་མའི་སྐད་
ཅིག་སྔ་ཕྱི་སོ་སོར་བཀར་ན་སྐད་ཅིག་རེ་རེ་ཚད་མར་མི་རུང་བའི་ཕྱིར་ཏེ། བར་ཆད་
མེད་ལམ་ཡང་སྐད་ཅིག་སྔ་ཕྱི་སོ་སོར་ཕྱེ་ནས་འཇོག་ན་སྐད་ཅིག་རེ་རེ་ནས་བར་ཆད་
མེད་ལམ་མ་ཡིན་པའི་ཕྱིར། དཔེར་ན། མར་མེ་དཔེ་ཡི་ཚུལ་གྱིས་ནི། །ཞེས་
གསུངས་པ་ལྟར་མར་མེས་སྡོང་བུ་རྫོགས་པར་བསྲེགས་པ་སྐད་ཅིག་རེ་རེས་མི་ཐུབ་པ་
བཞིན་ཡིན་པའི་ཕྱིར། ཁ་ཅིག རྗེས་དཔག་ཡིན་ན་རང་གི་རྟེན་གཏན་ཚིགས་ལ་
དངོས་སུ་བརྟེན་པས་ཁྱབ་ཟེར། དེ་ལ་ཁ་ཅིག སྒྲ་མི་རྟག་པ་རྟོགས་པའི་རྗེས་དཔག་
སྐད་ཅིག་སྔ་ཕྱི་བར་གསུམ་དུ་ཕྱེས་པའི་གཉིས་པ་ཆོས་ཅན། དེར་ཐལ། དེའི་ཕྱིར་
ཟེར། དང་བོ་མི་འཐད་པར་ཐལ། ཐལ་འགྱུར་ཙམ་ལ་བརྟེན་པའི་རྗེས་དཔག་གཞི་
གྲུབ་པའི་ཕྱིར། གཉིས་པ་ལ་སྔོན་པོའི་རྡུལ་ཕྲ་རབ་རེ་རེ་ནས་གཟུགས་ཀྱི་སྐྱེ་མཆེད་
ཡིན་པར་ཐལ། རྗེས་དཔག་སྐད་ཅིག་རེ་རེ་ནས་རྗེས་དཔག་ཡིན་པའི་ཕྱིར། འདོད་
མི་ནུས་ཏེ། ཆོས་ཀྱི་སྐྱེ་མཆེད་པའི་གཟུགས་ཡིན་པའི་ཕྱིར། ཁ་ཅིག སྒྲ་མི་རྟག་པ་
རྟོགས་པའི་རྗེས་དཔག་དེ་ཞེན་ཡུལ་ལ་འཁྲུལ་བར་ཐལ། དེ་ལ་སྒྲ་མི་རྟག་པ་རང་གི་
མཚན་ཉིད་ཀྱིས་གྲུབ་པར་སྣང་བའི་ཕྱིར་ཟེར། ཡང་ཁོ་ན་རེ། དེ་ལ་མ་ཁྱབ་སྟེ། སྣང་
ཡུལ་དང་ཞེན་ཡུལ་མི་གཅིག་པའི་ཕྱིར་ཟེར། འོ་ན་སྟོང་ཉིད་རྟོགས་པའི་རིགས་ཤེས་
རྗེས་དཔག་གིས་སྟོང་ཉིད་ངེས་པའི་ངེས་ངོར་བདེན་སྣང་གིས་བསླད་པར་ཐལ། སྟོང་
ཉིད་རྟོགས་པའི་རྗེས་དཔག་གི་སྣང་ངོ་མ་ཡིན་པའི་ངེས་ངོར་བདེན་སྣང་ཡོད་པའི་
ཕྱིར། དེར་ཐལ། དེའི་ངེས་ངོའི་སྟོང་ཉིད་ལ་བདེན་སྣང་ཞུགས་པའི་ཕྱིར་ཏེ། དེས་
སྟོང་ཉིད་ངེས་པའི་འཛིན་སྟངས་ཀྱི་ཡུལ་ལ་བདེན་སྣང་ཞུགས་པའི་ཕྱིར་ཏེ། དེ་རང་



128
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གི་ཡུལ་ལ་འཁྲུལ་བའི་ཕྱིར། ཁྱབ་སྟེ། རང་གི་ཞེན་ཡུལ་ལ་འཁྲུལ་ན་རང་གི་ཞེན་ངོའི་
ཡུལ་དེ་ལ་འཁྲུལ་སྣང་ཞུགས་པ་ཞིག་དགོས་པའི་ཕྱིར་ཏེ། སྣང་ངོ་ལ་འཁྲུལ་བ་ཞུགས་
ཚུལ་དང་། ཞེན་ངོ་ལ་འཁྲུལ་བ་ཞུགས་ཚུལ་ཁྱད་པར་ཆེན་པོ་ཡོད་པའི་ཕྱིར། དེའི་རྒྱུ་
མཚན་གྱིས་ཕུང་བོ་མི་རྟག་པ་སོགས་སུ་འཛིན་པའི་ཡིད་མངོན་དེ་སྣང་ངོ་ལ་ལྟོས་ནས་
འཁྲུལ་ཡང་ཞེན་ངོ་ལ་ལྟོས་ནས་ཕྱིན་ཅི་མ་ལོག་པ་དང་མ་འཁྲུལ་བར་འཇོག དབང་
མངོན་ལ་དེ་ལྟར་མི་འཇོག་པའི་ཁྱད་པར་འཐད་པའི་ཕྱིར། རྩ་བར་འདོད་མི་ནུས་ཏེ།
སྟོང་ཉིད་རྟོགས་པའི་རྗེས་དཔག་གི་སྣང་ངོར་གཉིས་སྣང་གི་སྤྲོས་པ་མ་ཆོད་ཀྱང་། །
ངེས་ངོར་སྤྲོས་པ་མཐའ་དག་ཆོད་པའི་ཕྱིར། དེས་ན་སྒྲ་མི་རྟག་པ་རྟོགས་པའི་རྗེས་
དཔག་དེ་རང་གི་ཞེན་ཡུལ་ལ་མ་འཁྲུལ་ཡང་སྒྲ་མི་རྟག་པ་ལ་འཁྲུལ་ལ་དེ་ཞེན་ཡུལ་ཡང་
ཡིན་པས་དེའི་ཞེན་ཡུལ་ལའང་སྣང་བའི་སྒོ་ནས་འཁྲུལ་ཞེས་པ་ཡིན་པས་ལམ་རིམ་
དང་ཤིན་ཏུ་མཐུན་ནོ། ། དེ་ན་གནས་པ ་ དང་ | 1:|: ::
གཉིས་པ་རང་ལུགས་ལ། མི་སླུ་བའི་ཤེས་པ་ཚད་མའི་མཚན་ཉིད། ཡང་ན་
རང་གི་འཛིན་སྟངས་ཀྱི་ཡུལ་ལ་མི་སླུ་བའི་ཤེས་པ་དེའི་མཚན་ཉིད། སྒྲ་བཤད་ཡོད་དེ།
རབ་ཏུ་འཇལ་བས་ན་ཚད་མ་ཞེས་བཤད་པའི་ཕྱིར། དབྱེ་ན་མངོན་རྗེས་གཉིས་ཡོད་
དེ། མངོན་གྱུར་འཇལ་བའི་མངོན་སུམ་ཚད་མ་དང་། ལྐོག་གྱུར་འཇལ་བའི་རྗེས་
དཔག་ཚད་མ་གཉིས་ཡོད་པའི་ཕྱིར། རྒྱས་པར་དབྱེ་ན། མངོན་སུམ་གྱི་ཚད་མ་དང་།
རྗེས་སུ་དཔག་པའི་ཚད་མ་དང་། ལུང་གི་ཚད་མ་དང་། དཔེ་ཉེར་འཇལ་གྱི་ཚད་མ་
དང་བཞི་ཡོད་པའི་ཕྱིར། གཞལ་བྱའི་གནས་མངོན་གྱུར་དང་། ཅུང་ཟད་ལྐོག་གྱུར་
དང༌། ཤིན་ཏུ་ལྐོག་གྱུར་ཏེ་གནས་གསུམ་གྱི་དབང་གིས་ཚད་མ་དང་བོ་གསུམ་དང་།
དེ་གསུམ་དཔེ་ལ་རག་ལས་པས་དཔེ་ཉེར་འཇལ་གྱི་ཚད་མ་ཟུར་དུ་བཤད་པའི་ཕྱིར།



329
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། །
རང་གི་འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་ལ་མི་སླུ་བའི་ཤེས་པ་དེ་མངོན་
སུམ་གྱི་ཚད་མའི་མཚན་ཉིད། སྒྲ་བཤད་ཡོད་དེ། དབང་བོ་མངོན་དུ་ཕྱོགས་པའི་
ཡུལ་ལ་མངོན་སུམ་ཞེས་བྱ་ལ་དེ་གཅོད་པས་ན་ཡུལ་གྱི་སྒོ་ནས་ཡུལ་ཅན་ལའང་མངོན་
སུམ་དང་དབང་བོའི་ཡུལ་ཞེས་བཤད་པའི་ཕྱིར། མངོན་སུམ་ལ་དབྱེ་ན་གཉིས་ཡོད་
དེ། དབང་མངོན་དང་ཡིད་མངོན་གཉིས་སུ་བདག་རྐྱེན་ཀྱི་སྒོ་ནས་འདུ་བའི་ཕྱིར།
དབང་བོ་གཟུགས་ཅན་གྱི་བདག་རྐྱེན་ལ་བརྟེན་པའི་མངོན་སུམ་གྱི་ཚད་མ་དེ་དབང་
བོའི་མངོན་སུམ་གྱི་ཚད་མའི་མཚན་ཉིད། དབྱེ་ན་ལྔ་ཡོད། རང་གི་བདག་རྐྱེན་ཡིད་
དབང་ཙམ་ལ་བརྟེན་པའི་ཚད་མ་དེ་ཡིད་ཀྱི་མངོན་སུམ་གྱི་ཚད་མའི་མཚན་ཉིད།
ཡང་མངོན་སུམ་ཚད་མ་ལ་དབྱེ་ན་དབང་མངོན། ཡིད་མངོན། རྣལ་འབྱོར་མངོན་
སུམ་གསུམ་ཡོད། བདག་རྐྱེན་ཡིད་དབང་ཞིག་ལ་བརྟེན་ཅིང་ཞི་ལྷག་ཟུང་འབྲེལ་ལ་
མ་བརྟེན་པའི་མངོན་སུམ་ཚད་མ་དེ་མངོན་སུམ་ལ་གསུམ་དུ་ཕྱེ་བའི་ཡིད་མངོན་གྱི་
མཚན་ཉིད། རང་གི་བདག་རྐྱེན་ཞི་ལྷག་ཟུང་འབྲེལ་ལ་བརྟེན་ནས་བདེན་བཞིའི་ཁྱད་
ཆོས་སམ་བདག་མེད་ཕྲ་རགས་ཅི་རིགས་མངོན་སུམ་དུ་རྟོགས་པའི་མངོན་སུམ་གྱི་
ཚད་མ་དེ། རྣལ་འབྱོར་མངོན་སུམ་གྱི་མཚན་ཉིད། སྤྱིར་རྣལ་འབྱོར་མངོན་སུམ་
ཡིན་ན་ཡིད་མངོན་ཡིན་དགོས་ཀྱང་དེ་གསུམ་དུ་ཕྱེ་བའི་ཡིད་མངོན་ཡིན་མི་དགོས་ཏེ།
དེ་གཉིས་འགལ་བའི་ཕྱིར་རོ། །མྱོང་སྟོབས་ཀྱིས་རྟོགས་པར་བྱ་བའི་ཆོས་དེ། མངོན་
གྱུར་གྱི་མཚན་ཉིད། མངོན་སུམ་དང་། མངོན་གྱུར་དང་། དབང་བོའི་ཡུལ་དང་།
ལྐོག་ཏུ་མ་གྱུར་པའི་ཆོས་རྣམས་དོན་གཅིག་མིང་གི་རྣམ་གྲངས་སོ། །རྟགས་ལ་
བརྟེན་ནས་རྟོགས་དགོས་པའི་ཆོས་དེ་ལྐོག་གྱུར་གྱི་མཚན་ཉིད། ལྐོག་གྱུར་དང་།
མངོན་སུམ་མ་ཡིན་པའི་ཆོས་དང་། དབང་བོའི་ཡུལ་མ་ཡིན་པའི་ཆོས་དང་། རྗེས་



330
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ
།།
དཔག་གི་ཡུལ་རྣམས་དོན་གཅིག་མིང་གི་རྣམ་གྲངས་སོ། །རྒྱུ་མཚན་བསྒྲུབ་བྱ་ལ་མི་
འཁྲུལ་བ་ལ་དངོས་སུ་བརྟེན་ནས་རང་གི་འཛིན་སྟངས་ཀྱི་ཡུལ་གྱི་གཞལ་བྱ་ལྐོག་གྱུར་
པ་ལ་མི་སླུ་བའི་ཤེས་པ་དེ། རྗེས་སུ་དཔག་པའི་ཚད་མའི་མཚན་ཉིད། སྒྲ་བཤད་ཡོད་
དེ། རྟགས་འཛིན་སེམས་ལ་བརྟེན་ནས་དེའི་རྗེས་སུ་འབྲེལ་བ་དྲན་པའི་སྒོ་ནས་
བསྒྲུབ་བྱའི་དོན་དེ་རྗེས་སུ་དཔག་པ་སྟེ། རྗེས་སུ་གཞལ་བས་ན་རྗེས་དཔག་ཅེས་
བཤད་པའི་ཕྱིར། དེ་ལ་དབྱེ་ན། ཐལ་འགྱུར་ལ་བརྟེན་པ་དང་། ཚུལ་གསུམ་པའི་
རྟགས་ལ་བརྟེན་པ་གཉིས། ཡང་ན་རང་དོན་སྐབས་ཀྱི་རྟགས་ལ་བརྟེན་པ་དང་།
གཞན་དོན་གྱི་རྟགས་ལ་བརྟེན་པ་གཉིས། དེ་རེ་རེ་ལའང་ཐལ་འགྱུར་ལ་བརྟེན་པ་
དང༌། གཞན་གྲགས་ལ་བརྟེན་པ་གཉིས་ཡོད། རྗེས་དཔག་ལ་ཐོས་བྱུང་དང་བསམ་
བྱུང་གཉིས་ཡོད་དེ། རང་དོན་སྐབས་ཀྱི་རྗེས་དཔག་ཕལ་ཆེར་བསམ་བྱུང་དང་།
གཞན་དོན་སྐབས་དང་གློ་བུར་བའི་རྟགས་ལ་བརྟེན་པའི་རྗེས་དཔག་ལ་ཐོས་བྱུང་ཡང་
ཡོད་པའི་ཕྱིར། ཡང་རྗེས་དཔག་ལ་དབྱེ་ན། དངོས་སྟོབས་རྗེས་དཔག ཡིད་ཆེས་
རྗེས་དཔག དཔེ་ཉེར་འཇལ་གྱི་རྗེས་དཔག་གསུམ་ཡོད། རྟགས་བསྒྲུབ་བྱ་ལ་མི་
འཁྲུལ་བ་ལ་དངོས་སུ་བརྟེན་ནས་རང་གི་འཛིན་སྟངས་ཀྱི་ཡུལ་གྱི་གཞལ་བྱའི་གནས་
གཉིས་པ་འཇལ་བའི་རྗེས་དཔག་ཡིན་པ་དེ། རང་དངོས་སྟོབས་ཀྱི་རྗེས་དཔག་ཡིན་
པའི་མཚན་ཉིད། མཚན་གཞི་ནི། སྟོང་ཉིད་རྟོགས་པའི་རྗེས་དཔག་ལྟ་བུ། རང་གི་
འཛིན་སྟངས་ཀྱི་ཡུལ་གྱི་གཞལ་བྱ་ཤིན་ཏུ་ལྐོག་གྱུར་པ་ལ་མི་བསླུ་བའི་རྗེས་དཔག་ཡིན་
པ་དེ་རང་ཉིད་ལུང་གི་ཚད་མ་ཡིན་པའི་མཚན་ཉིད། ལུང་གི་ཚད་མ་དང་ཡིད་ཆེས་
རྗེས་དཔག་གཉིས་དོན་གཅིག ལུང་ཚད་མ་དང་དཔྱད་གསུམ་གྱིས་དག་པའི་ལུང་
དོན་གཅིག ཡིད་ཆེས་རྗེས་དཔག་གི་མཚན་གཞི་ཡོད་དེ། དཔྱད་གསུམ་གྱིས་དག་



331
༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ།
པའི་ལུང་གི་རྟགས་ཀྱིས་སྦྱིན་པའི་ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་རང་
གི་བསྟན་བྱའི་དོན་ལ་མི་བསླུ་བར་རྟོགས་པའི་རྗེས་དཔག་ལྟ་བུ། རང་གི་འཛིན་
སྟངས་ཀྱི་ཡུལ་གྱི་གཞལ་བྱའི་འདྲ་ཆོས་ལྐོག་གྱུར་པ་འཇལ་བའི་རྗེས་དཔག་ཡིན་པ་དེ་
རང་ཉིད་དཔེ་ཉེར་འཇལ་གྱི་རྗེས་དཔག་ཡིན་པའི་མཚན་ཉིད། མཚན་གཞི་ནི། བ་
མིན་ནི་བ་ལང་དང་འདྲའོ་སྙམ་པའི་རྗེས་དཔག་ལྟ་བུཡིན་ཏེ། འདི་ལ་དཔེ་དོན་
འདྲར་འཛིན་གཅིག་དགོས་པའི་ཕྱིར། ། མ་
གསུམ་པ་རྩོད་སྤོང་ལ་ཁོ་ན་རེ། བར་ཆད་མེད་ལམ་དུ་གྱུར་པའི་ཚོར་བ་བདེ་བ་
ཆོས་ཅན། སྟོང་ཉིད་བདེ་བ་ཡིན་པ་ཁྱོད་ཀྱིས་གཞལ་བར་ཐལ། ཁྱོད་སྟོང་ཉིད་ལ་
བདེ་བར་མཉམ་པར་བཞག་པའི་ཡེ་ཤེས་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན།
གསལ་བ་དེར་ཐལ། ཁྱོད་ཀྱིས་སྟོང་ཉིད་བདེ་བར་གཞལ་བའི་ཕྱིར་ན་ཡང་མ་ཁྱབ།
ཡང་དེ་ཆོས་ཅན། སྟོང་ཉིད་ཤིན་ཏུ་གསལ་བ་དེ་ཁྱོད་ཀྱིས་གཞལ་བར་ཐལ། ཁྱོད་
སྟོང་ཉིད་ཤིན་ཏུ་གསལ་བར་གཟིགས་པའི་མཁྱེན་པ་ཡིན་པའི་ཕྱིར། ཁྱབ་པ་ཁས།
ཡང་ཁོ་ན་རེ། བུམ་པ་ཆོས་ཅན། རྗེས་དཔག་གི་གཞལ་བྱ་ཡིན་པར་ཐལ། ཁྱོད་
རྟོགས་པའི་རྗེས་དཔག་ཡོད་པའི་ཕྱིར་ན། ཚད་མ་བའི་ལུགས་ལ་ཁྱབ་ཀྱང་། འདིར་
གཏན་ནས་མ་ཁྱབ། འོ་ན་ཁྱོད་རང་ལ་སྟོང་ཉིད་ཆོས་ཅན། མིག་ཤེས་ཀྱི་གཟུང་བྱ་
ཡིན་པར་ཐལ། ཁྱོད་ཁྱོད་གཟུང་བྱར་བྱེད་པའི་མིག་ཤེས་ཀྱི་གཟུང་བྱ་ཡིན་པའི་ཕྱིར།
ཁྱབ་པ་ཁས། ཁོ་ན་རེ། གཞི་གྲུབ་ན་མངོན་གྱུར་ཡིན་པས་ཁྱབ་པར་ཐལ། གཞི་
གྲུབ་ན་མངོན་སུམ་གྱི་གཞལ་བྱ་ཡིན་པས་ཁྱབ་པའི་ཕྱིར་ན་ཁ་ཅིག་མ་ཁྱབ་ཟེར། དེར་
ཐལ། གཞི་གྲུབ་ན་རང་རྟོགས་པའི་མངོན་སུམ་ཡོད་པས་ཁྱབ་པའི་ཕྱིར་ན་འདིར་མ་
ཁྱབ། དེ་ལ་ཁོ་ན་རེ། ཁྱབ་པ་ཡོད་པར་ཐལ། རང་གཞལ་བའི་ཚད་མ་ཡོད་ན་ཚད་



332 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།། །།
མའི་གཞལ་བྱ་ཡིན་དགོས་པའི་ཕྱིར་ན་ཤིན་ཏུ་མ་ཁྱབ། ཁོ་ན་རེ། སྒྲ་ཆོས་ཅན།
མིག་ཤེས་ཀྱི་གཟུང་བྱ་ཡིན་པར་ཐལ། སེམས་ཅན་གང་ཡང་རུང་བ་ཞིག་གི་མིག་ཤེས་
ཀྱི་གཟུང་བྱ་ཡིན་པའི་ཕྱིར་ན་མ་ཁྱབ། ཁོ་ན་རེ། སྒྲ་དང་དྲི་གཉིས་ཆོས་ཅན། མིག་
ཤེས་ཀྱི་གཟུང་བྱ་ཡིན་པར་ཐལ། ཁྱོད་གཟུང་བྱར་བྱེད་པའི་བ་ལང་སྤྱོད་ཀྱི་མིའི་མིག་
ཤེས་ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། ཊཱིཀ་ཆེན་དེ་ཉིད་སྣང་བ་ལས།
མདོ་དྲན་པ་ཉེར་གཞག་ལས། བ་ལང་སྤྱོད་པའི་མི་རྣམས་ནུ་མ་གསུམ་པ་དང་།
འཛམ་བུ་གླིང་གི་སྦྲུལ་གྱིས་མིག་གི་སྒོ་ནས་སྒྲ་ཐོས་པ་ལྟར། བ་ལང་སྤྱོད་པའི་མི་
རྣམས་ཀྱིས་མིག་གི་སྒོ་ནས་སྒྲ་ཐོས་ཤིང་དྲི་འཛིན་ལ་རི་ལ་སོགས་པས་བར་ཆོད་པའི་
གཟུགས་རྣམས་ཀྱང་མཐོང་བ་དང་། ཞེས་དང་། མདོ་དྲན་པ་ཉེར་གཞག་ལས།
འཛམ་བུའི་གླིང་ན་སྦྲུལ་ཉིད་ཀྱི་མིག་གིས་སྒྲ་ཐོས་པ་དེ་བཞིན་དུ། བ་ལང་སྤྱོད་ན་མི་
ཉིད་ཀྱིས་ཐོས་པའོ། །ཞེས་གསུངས་པའི་ཕྱིར། ཁོ་ན་རེ། ཁམས་གོང་མའི་གཟུགས་
ཀྱི་སྐྱེ་མཆེད་ཆོས་ཅན། མིའི་མིག་ཤེས་ཀྱི་གཟུང་བྱ་ཡིན་པར་ཐལ། མིག་ཤེས་ཀྱི་
གཟུང་བྱ་ཡིན་པའི་ཕྱིར་ན་མ་ཁྱབ། ཁོ་ན་རེ། མངོན་ལྐོག་གི་རྣམ་གཞག་འཇོག་པའི་
ཤེས་པ་ལ་སངས་རྒྱས་ཀྱི་ཡེ་ཤེས་མི་བརླིང་བར་ཐལ། སངས་འཕགས་ལ་མངོན་གྱུར་
ཡིན་ན། མངོན་གྱུར་ཡིན་མི་དགོས་པའི་ཕྱིར་ན་མ་ཁྱབ། འོ་ན་ཁྱོད་རང་ལ།
སངས་རྒྱས་ཀྱི་མིག་ཤེས་ཀྱི་གཟུང་བྱ་ལ་མིག་ཤེས་ཀྱི་གཟུང་བྱས་ཁྱབ་པར་ཐལ།
འདོད་པའི་ཕྱིར། ཁོ་ན་རེ། བུམ་པ་རྟོགས་པའི་ཡིད་ཆེས་རྗེས་དཔག་ཆོས་ཅན།
རང་གི་འཛིན་སྟངས་ཀྱི་ཡུལ་གྱི་གཞལ་བྱ་ཤིན་ཏུ་ལྐོག་གྱུར་ལ་མི་སླུ་བའི་ཤེས་པ་ཡིན་
པར་ཐལ། ཡིད་ཆེས་རྗེས་དཔག་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ།
བུམ་པ་ཤིན་ཏུ་ལྐོག་གྱུར་ཏུ་སོང་བའི་གང་ཟག་ཡོད་པའི་ཕྱིར་ཏེ། བུམ་པ་མེད་པའི་ས་



༄༅། །གཞན་དབང་རང་བཞིན་གྱིས་ཡོད་པའི་སྒྲུབ་བྱེད་དགག་པ། 333
ཕྱོགས་ཡུལ་དུས་དུ་མ་ཡོད་པ་གང་ཞིག དེའི་ཚེ་ལུང་ལ་བརྟེན་ནས་རྟོགས་དགོས་
པའི་ཕྱིར། རྩ་བར་འདོད་ན། རང་གི་འཛིན་སྟངས་ཀྱི་ཡུལ་གྱི་གཞལ་བྱ་ཤིན་ཏུ་ལྐོག་
གྱུར་ཡོད་པར་ཐལ། འདོད་པའི་ཕྱིར། འདོད་ན། བུམ་པ་དེ་ཤིན་ཏུ་ལྐོག་གྱུར་ཡིན་
པར་ཐལ། འདོད་པའི་ཕྱིར་ན་མ་ཁྱབ་སྟེ། དེ་ལ་ཤིན་ཏུ་ལྐོག་གྱུར་ཡིན་ན་ཤིན་ཏུ་
ལྐོག་གྱུར་ཡིན་མི་དགོས་པར་ཕྱིར། ཁོ་ན་རེ། སོ་སྐྱེའི་རྒྱུད་ཀྱི་གཟུགས་འཛིན་དབང་
མངོན་ཆོས་ཅན། རྟོག་མེད་ལོག་ཤེས་ཡིན་པར་ཐལ། ཁྱོད་ཀྱི་ཡུལ་གྱི་གཙོ་བོ་སྣང་
ཡུལ་ཡིན་པ་གང་ཞིག ཁྱོད་ཀྱི་འཛིན་སྟངས་ཀྱི་ཡུལ་ལ་འཁྲུལ་བས་མ་བསླད་པ་ཅུང་
ཟད་ཀྱང་མེད་པའི་ཕྱིར་ཟེར་ན། རྟགས་ལམ་རིམ་གྱིས་གྲུབ་ལ་ཁྱབ་པ་མེད་པར་ཐལ།
སྐབས་འདིར་ལོག་ཤེས་སུ་འཇོག་པ་ལ་འཛིན་སྟངས་འགལ་བའི་ཚད་མ་ཞིག་ཡོད་
དགོས་ཀྱི། འཁྲུལ་བ་དེ་འདྲས་མི་ཆོག་པའི་ཕྱིར་ཏེ། རྒྱུན་མཐའ་མན་ཆད་ཀྱི་སེམས་
ཅན་གྱི་དབང་མངོན་ལ་དེ་ལྟར་མ་འཁྲུལ་བ་ཞིག་མི་སྲིད་པའི་ཕྱིར། སྟོང་ཐུན་ལས།
དེས་ན་ལུགས་འདི་ལ་རང་དང་འཛིན་སྟངས་དངོས་སུ་འགལ་བའི་ཚད་མ་ཡོད་མེད་
ཀྱིས་ལོག་ཤེས་ཡིན་མིན་དུ་འཇོག་གི། ཞེས་གསུངས་པའི་ཕྱིར། ཁ་ཅིག རང་དང་
སྣང་ཚུལ་འགལ་བའི་ཚད་མ་ཡོད་པ་ལོག་ཤེས་ཀྱི་མཚན་ཉིད་ཟེར་བ་དང་། ལ་ལས་དེ་
རྟོག་མེད་ལོག་ཤེས་ཀྱི་མཚན་ཉིད་ཟེར་ན། དང་བོ་ལ། སྒྲ་རྟག་འཛིན་རྟོག་པ་ཆོས་
ཅན། ཁྱོད་དང་སྣང་ཚུལ་འགལ་བའི་ཚད་མ་ཡོད་པར་ཐལ། ལོག་ཤེས་ཡིན་པའི་
ཕྱིར། འདོད་མི་ནུས་ཏེ། ཁྱོད་རང་གི་སྣང་བ་ལ་མངོན་སུམ་གྱི་ཚད་མ་ཡིན་པའི་
ཕྱིར། དམ་བཅའ་གཉིས་པ་ལ་ཟླ་གཅིག་ཟླ་གཉིས་སུ་སྣང་བའི་དབང་ཤེས་ཆོས་ཅན།
ཁྱོད་དང་སྣང་ཚུལ་དངོས་སུ་འགལ་བའི་ཚད་མ་ཡོད་པར་ཐལ། ཁྱོད་རྟོག་མེད་ལོག་
ཤེས་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། རྟོག་མེད་གང་ཞིག ཁྱོད་



334 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དང་འཛིན་སྟངས་དངོས་སུ་འགལ་བའི་ཚད་མ་ཡོད་པའི་ཕྱིར། རྩ་བར་འདོད་མི་ནུས་
ཏེ། ཁྱོད་དང་སྣང་ཚུལ་འགལ་བའི་ཚད་མ་མེད་པའི་ཕྱིར་ཏེ། ཁྱོད་རང་གི་སྣང་བ་ལ་
མངོན་སུམ་གྱི་ཚད་མ་ཡིན་པའི་ཕྱིར། སྟོང་ཐུན་ལས། ཞེན་ཡུལ་ལ་འཁྲུལ་མ་འཁྲུལ་
དང་། རང་དང་སྣང་ཚུལ་དངོས་སུ་འགལ་བའི་ཚད་མ་ཡོད་མེད་སོགས་ཀྱིས་ལོག་
ཤེས་ཡིན་མིན་དུ་འཇོག་པ་མིན་ནོ། །ཞེས་གསུངས་པའི་ཕྱིར། ཁ་ཅིག རྟོག་མེད་
ཤེས་པ་ལ་ལོག་ཤེས་མེད་པར་ཐལ། རྟོག་མེད་ཤེས་པའི་ཡུལ་གྱི་གཙོ་བོ་སྣང་ཡུལ་ལ་
བྱེད་ཀྱང་རང་གི་སྣང་བ་ལ་མངོན་སུམ་གྱི་ཚད་མ་ཡིན་པའི་ཕྱིར་ན་མ་ཁྱབ། སྣང་བ་
ཙམ་རྟོག་མེད་དེའི་སྣང་ཡུལ་གྱི་གཙོ་བོ་མ་ཡིན་པ་གང་ཞིག སྣང་གཞིར་གྱུར་པའི་
སྣང་བ་གཞི་གྲུབ་དགོས་པའི་ཕྱིར། ཁོ་ན་རེ། བུམ་པ་རྟོགས་པའི་ཡིད་ཆེས་རྗེས་
དཔག་སྐྱེ་ཚུལ་དེ་མི་འཐད་པར་ཐལ། ཕར་ཕྱིན་མཆན་ལས། ཅུང་ཟད་ལྐོག་གྱུར་གྱི་
ཆོས་ཞེས་པ་ནས་ལུང་གིས་བསྒྲུབ་པ་དོན་མེད་པའི་ཕྱིར། ཞེས་པ་དང་འགལ་བའི་
ཕྱིར་ཟེར་ན། མི་འགལ་ཏེ། དེ་ནི་བུམ་པ་མི་རྟག་པ་ལྟ་བུ་དངོས་སྟོབས་ཀྱིས་བསྒྲུབ་
རུང་གི་གང་ཟག་ལ་དངོས་སྟོབས་ཀྱིས་དཔྱད་པ་མི་འཇུག་པ་དེ་སྲིད་དུ་བསྒྲུབ་པ་
སྐབས་སུ་མ་བབས་པའི་དོན་ཡིན་ལ། ཤིན་ཏུ་ལྐོག་གྱུར་ཏུ་སོང་ནས་དངོས་སྟོབས་
ཀྱིས་དཔྱད་པ་མི་འཇུག་པ་ལ་ལུང་གིས་སྒྲུབ་པ་ལས་གནས་སྐབས་རྟོགས་ཐབས་མེད་
པའི་ཕྱིར། ཚིག་གསལ་སྟོང་ཐུན་སོགས་དང་བསྡུར་ནས་དཔྱད་དགོས་དང་། ཚིག་
གི་བཀྲོལ་ཚུལ་འགའ་རེ་ཡོད་ཀྱང་མངས་པས་འཇིགས་ནས་མ་བྲིས་སོ། །



335
སེམས་ཙམ་དུ་གསུངས་པའི་ཙམ་སྒྲས་ཕྱི་དོན་
མི་འགོག་པར་བསྟན་པ།
་་
1:| གསུམ་པ། སེམས་ཙམ་དུ་གསུངས་པའི་ཙམ་སྒྲས་ཕྱི་རོལ་མི་འགོག་པར་
བསྟན་པ་ལ། ས་བཅུ་བའི་མདོ་ལས་སེམས་ཙམ་དུ་གསུངས་པའི་དགོངས་པ་བཤད་
པ། ཕྱི་རོལ་དང་ནང་གི་སེམས་ཡོད་མེད་མཚུངས་པར་བསྟན་པ། ལང་གཤེགས་
ལས་སེམས་ཙམ་དུ་གསུངས་པའི་དགོངས་པ་བཤད་པའོ། །དང་བོ་ལ་གསུམ། ཙམ་
སྒྲས་ཕྱི་རོལ་མི་འགོག་པ་ས་བཅུ་བའི་ལུང་གིས་སྒྲུབ་པ། དོན་དེ་ཉིད་མདོ་གཞན་གྱིས་
ཀྱང་སྒྲུབ་པ། ཙམ་གྱི་སྒྲས་སེམས་གཙོ་བོ་ཉིད་དུ་སྒྲུབ་པའོ། །དང་བོ་འཆད་པར།
མངོན་གྱུར་མངོན་ཕྱོགས་བྱང་ཆུབ་སེམས་དཔའ་ཡིས། །སྲིད་གསུམ་
རྣམ་ཤེས་ ཙམ་ དུ་ གང་ རྟོགས་ པ། །རྟག་ བདག་ བྱེད་ པོ་ བཀག་ པ་
རྟོགས་ཕྱིར་དེས། །བྱེད་པ་བོ་ནི་སེམས་ཙམ་ཡིན་པར་རྟོགས། །ཞེས་
བྱུང་། དོན་ནི། ཕྱི་དོན་ཡོད་ན་ས་བཅུ་བ་ལས་ཁམས་གསུམ་པོ་འདི་ནི་སེམས་ཙམ་སྟེ་
ཞེས་པའི་ལུང་གིས་གནོད་དོ། །ཞེ་ན། དེའི་ཙམ་སྒྲས་ཕྱི་རོལ་འགོག་པ་མིན་ཏེ། ས་
དྲུག་པ་མངོན་དུ་གྱུར་པ་ཆོས་དབྱིངས་ལ་མངོན་དུ་ཕྱོགས་པའི་བྱང་ཆུབ་སེམས་དཔའ་
ཡིས་སྲིད་པ་གསུམ་རྣམ་ཤེས་ཙམ་དུ་གང་རྟོགས་པར་གསུངས་པ་ནི། རྟག་པའི་བདག་
བྱེད་པ་བོ་ཡིན་པར་འདོད་པ་བཀག་པ་རྟོགས་པའི་ཕྱིར་དུ་གསུངས་པ་ཡིན་ལ། བྱང་



336 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ། །
སེམས་དེས་འཇིག་རྟེན་གྱི་བྱེད་པ་བོ་ནི་སེམས་ཙམ་ཡིན་པར་རྟོགས་པར་མདོ་ལས་
གསུངས་པའི་ཕྱིར། ཞེས་པའོ། །
གཉིས་པ། དོན་དེ་ཉིད་མདོ་གཞན་གྱིས་ཀྱང་སྒྲུབ་པ་འཆད་པར། དེ་ཕྱིར་བློ་
ལྡན་བློ་ ནི་ འཕེལ་ བྱའི་ ཕྱིར། །ལང་ ཀར་ གཤེགས་ མདོ་ དེ་ ལས་ ཀུན་
མཁྱེན་གྱིས། །མུ་སྟེགས་སྤོ་མཐོན་རི་འཇོམས་དག་རང་བཞིན། །རྡོ་རྗེ་
འདི་ནི་དགོངས་པ་གཅད་ཕྱིར་གསུངས། །ཇི་བཞིན་རང་གི་བསྟན་
བཅོས་དེ་དེ་ལས། །མུ་སྟེགས་རྣམས་ཀྱིས་གང་ཟག་སོགས་དེ་དག །
སྨྲས་པ་དེ་དག་བྱེད་པོར་མ་གཟིགས་ནས། །རྒྱལ་བས་སེམས་ཙམ་
འཇིག་རྟེན་བྱེད་པོར་གསུངས། །ཞེས་བྱུང་། དོན་ནི། ས་བཅུ་བས་བཤད་
པ་ལྟར་ཡིན་པ་དེ་ཡི་ཕྱིར། དེ་ཁོ་ན་ཉིད་རྟོགས་ནུས་པའི་བློ་ལྡན་གྱི་བློ་ནི་འཕེལ་བར་
བྱ་བའི་ཕྱིར། ལང་ཀར་གཤེགས་པའི་མདོ་དེ་ལས་ཀུན་མཁྱེན་གྱིས་མུ་སྟེགས་པའི་
རྒྱུད་ཀྱི་བདག་དང་གཙོ་བོ་སོགས་འཇིག་རྟེན་གྱི་བྱེད་པ་བོར་ལྟ་བའི་ལྟ་བ་ངན་པའི་
ལོག་རྟོག་གི་སྤོ་མཐོན་པོའི་རི་འཇོམས་པའི་ངག་གི་རང་བཞིན་གྱི་རྡོ་རྗེ་གང་ཟག་རྒྱུན་
དང་ཕུང་བོ་དང་། དེ་བཞིན་རྐྱེན་དང་རྡུལ་དག་དང་གཙོ་བོ་དབང་ཕྱུག་བྱེད་པོ་
རྣམས་སེམས་ཙམ་དུ་ནི་ངས་བཤད་དོ། །ཞེས་པ་འདི་ནི་ས་བཅུ་བ་ལས་སེམས་ཙམ་
དུ་གསུངས་པའི་དགོངས་པ་གཅད་པར་བྱ་བའི་ཕྱིར་དུ་སྟོན་པས་གསུངས་སོ། །མདོ་
འདིའི་དོན་དགྲོལ་བའི་བཤད་པ་ཇི་བཞིན་རང་གི་བསྟན་བཅོས་དེ་དང་དེ་ལས་མུ་
སྟེགས་རྣམས་ཀྱིས་གང་ཟག་སོགས་དེ་དག་བྱེད་པ་བོར་སྨྲས་པ་དེ་དག་སངས་རྒྱས་
ཀྱིས་བྱེད་པ་བོར་མ་གཟིགས་ནས་རྒྱལ་བས་སེམས་ཙམ་ཞིག་འཇིག་རྟེན་གྱི་བྱེད་པ་
བོར་གསུངས་སོ། །ཞེས་པའོ། ། :་: དང་མ་ཐོབ་པ་ལ་



༄༅ ༄༅། །སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ། 337
གསུམ་པ། ཙམ་གྱི་སྒྲས་སེམས་གཙོ་བོ་ཉིད་དུ་སྒྲུབ་པ་འཆད་པར། དེ་ཉིད་
རྒྱས་ལ་སངས་རྒྱས་བསྙད་ཇི་བཞིན། །དེ་བཞིན་སེམས་ཙམ་གཙོར་
གྱུར་འཇིག་རྟེན་ལ། །མདོ་ལས་སེམས་ཙམ་ཞེས་གསུངས་གཟུགས་
ནི་འདིར། །འགོག་པ་དེ་ལྟར་ མདོ་ཡི་དོན་མ་ཡིན། །གལ་ཏེ་འདི་
དག་སེམས་ཙམ་ ཞེས་ མཁྱེན་ནས། །དེ་ ལས་ གཟུགས་ཉིད་དགག་
པར་མཛད་ན་ནི། །སླར་ཡང་དེ་ལས་བདག་ཉིད་ཆེན་པོས་སེམས། །
གཏི་མུག་ལས་ལས་སྐྱེས་པར་ཅི་ཕྱིར་གསུངས། །སེམས་ཉིད་ཀྱིས་ནི་
སེམས་ ཅན་ འཇིག་ རྟེན་ དང་། ། སྣོད་ཀྱི་ འཇིག་ རྟེན་ ཤིན་ ཏུ་ སྣ་
ཚོགས་འགོད། །འགྲོ་ བ་ མ་ ལུས་ ལས་ ལས་ སྐྱེས་ པར་ གསུངས། །
སེམས་སྤངས་ནས་ནི་ལས་ཀྱང་ཡོད་མ་ཡིན། །གལ་ཏེ་གཟུགས་ཡོད་
མོད་ཀྱི་དེ་ ལ་ནི། །སེམས་ བཞིན་ བྱེད་ པ་ བོ་ ཉིད་ ཡོད་ མ་ཡིན། །
དེས་ན་སེམས་ལས་གཞན་པའི་བྱེད་པ་བོ། །བཟློག་གི་གཟུགས་ནི་
བཀག་པ་མ་ཡིན་ནོ། །ཞེས་བྱུང་། དོན་ནི། དེ་ཁོ་ན་ཉིད་ལ་བློ་རྒྱས་པ་ལ་
སངས་རྒྱས་ཞེས་ཚིག་མི་མངོན་པར་བྱས་ནས་སངས་རྒྱས་ཞེས་བསྙད་པ་ཇི་ལྟ་བ་
བཞིན་དུ་གཟུགས་སེམས་གཉིས་ཀྱི་ནང་ནས་སེམས་ཙམ་ཞིག་གཙོ་བོར་གྱུར་པ་ལ་
ཚིག་ཕྱི་མ་གཙོ་བོར་གྱུར་པ་མི་མངོན་པར་བྱས་ནས་འཇིག་རྟེན་ལ་མདོ་ལས། ཁམས་
གསུམ་པོ་འདི་ནི་སེམས་ཙམ་མོ་ཞེས་གསུངས་པ་ཡིན་པས་ཕྱི་རོལ་ཀྱི་གཟུགས་ནི་མདོ་
འདིར་འགོག་པར་འདོད་པ་དེ་ལྟར་འཆད་པ་མདོ་ཡི་དོན་མ་ཡིན་ནོ། །གལ་ཏེ་ཁམས་
གསུམ་པོ་འདི་དག་རང་བཞིན་གྱིས་གྲུབ་པའི་སེམས་ཙམ་ཞེས་མཁྱེན་ནས་ས་བཅུ་བ་
དེ་ལས་ཕྱི་རོལ་ཀྱི་གཟུགས་ཉིད་དགག་པར་མཛད་ན་ནི་སླར་ཡང་ས་བཅུ་བ་དེ་ལས་



338
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བདག་ཉིད་ཆེན་པོས་ཏེ་སངས་རྒྱས་ཀྱིས་འདི་ལྟར་མ་རིག་པའི་རྐྱེན་གྱིས་འདུ་བྱེད།
འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་ཞེས་སེམས་དེ་གཏི་མུག་མ་རིག་པ་དང་།
འདུ་བྱེད་ལས་གཉིས་ལས་སྐྱེས་པར་ཅི་ཕྱིར་གསུངས་པར་རིགས་ཏེ་མི་རིགས་པར་
ཐལ། རང་བཞིན་གྱིས་གྲུབ་ན་སྐྱེས་པར་འགལ་བའི་ཕྱིར། སེམས་ཉིད་ཀྱིས་ནི་
སེམས་ཅན་གྱི་འཇིག་རྟེན་དང་སྣོད་ཀྱི་འཇིག་རྟེན་ཤིན་ཏུ་སྣ་ཚོགས་པ་འགོད་པ་སྟེ།
སྐྱེད་པར་བྱེད་དེ་འགྲོ་བ་མ་ལུས་པ་ལས་ལས་སྐྱེས་པར་ལུང་ལས་གསུངས་ཤིང་།
སེམས་དང་བཅས་པ་ཁོ་ནས་ལས་གསོག་པའི་ཕྱིར་ན། སེམས་སྤངས་ནས་ནི་ལས་
ཀྱང་ཡོད་པ་མ་ཡིན་པའི་ཕྱིར། གལ་ཏེ་ཕྱི་རོལ་ཀྱི་གཟུགས་ནི་ཡོད་མོད་ཀྱི་སྟེ་ཡོད་མོད་
ཀྱང་གཟུགས་དེ་ལ་ནི་སེམས་བཞིན་དུ་བྱེད་པ་བོ་ཉིད་ཡོད་པ་མ་ཡིན་པའི་ཕྱིར།
ཁམས་གསུམ་པོ་འདི་ནི་སེམས་ཙམ་མོ་ཞེས་གསུངས་པས་དེས་ན་སེམས་ལས་གཞན་
པའི་བྱེད་པ་བོ་བཟློག་པ་སྟེ་བཀག་གི་ཕྱི་རོལ་ཀྱི་གཟུགས་ནི་བཀག་པ་མ་ཡིན་ནོ། །
ཞེས་པའོ། །
གཉིས་པ། ཕྱི་རོལ་དང་ནང་གི་སེམས་ཡོད་མེད་མཚུངས་པར་བསྟན་པ་
འཆད་པར། འཇིག་རྟེན་པ་ཡི་དེ་ཉིད་ལ་གནས་ལ། །ཕུང་བོ་འཇིག་
རྟེན་གྲགས་ཏེ་ལྔ་ཆར་ཡོད། །དེ་ཉིད་ཡེ་ཤེས་འཆར་བར་འདོད་པ་
ན། །རྣལ་འབྱོར་པ་ལ་དེ་ལྔ་འབྱུང་མི་འགྱུར། །གཟུགས་མེད་ན་ནི་
སེམས་ཡོད་མ་འཛིན་ཅིག །སེམས་ཡོད་ཉིད་ནའང་གཟུགས་མེད་མ་
འཛིན་ཅིག །དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་
པར་སྤངས་ཤིང་མངོན་པའི་ཆོས་ལས་གསུངས། །བདེན་གཉིས་རིམ་པ་
འདི་དག་བཤིག་ནས་ཀྱང་། །ཁྱོད་ཀྱི་རྫས་ནི་བཀག་པས་འགྲུབ་མི་



339
།སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ།
འགྱུར། །དེ་ཕྱིར་དེ་ལྟའི་རིམ་པས་དངོས་གདོད་ནས། །དེ་ཉིད་མ་
སྐྱེས་འཇིག་རྟེན་སྐྱེས་རིགས་བྱ། །ཞེས་བྱུང་། དོན་ནི། འཇིག་རྟེན་པ་ཡི་ཐ་
སྙད་བཏགས་ཙམ་དེ་ཉིད་ལ་གནས་པ་ལ་ཕྱི་རོལ་ཀྱི་གཟུགས་ཀྱི་ཕུང་བོ་ལ་སོགས་པ་
རྣམས་འཇིག་རྟེན་ལ་གྲགས་ཏེ་ཕུང་བོ་ལྔ་ཆར་ཡོད་ལ་དེ་ཁོ་ན་ཉིད་མངོན་སུམ་དུ་
རྟོགས་པའི་ཡེ་ཤེས་འཆར་བར་འདོད་པ་སྟེ། མཉམ་པར་བཞག་པ་ན་རྣལ་འབྱོར་པ་
ལ་མཉམ་བཞག་དེའི་ངོར་དེ་ལྔ་འབྱུང་བར་མི་འགྱུར་རོ། །དེའི་ཕྱིར་ཕྱི་རོལ་ཀྱི་
གཟུགས་མེད་ན་ནི་སེམས་རང་བཞིན་གྱིས་ཡོད་པར་མ་འཛིན་ཅིག ནང་གི་སེམས་
ཐ་སྙད་དུ་ཡོད་ནའང་ཕྱི་རོལ་ཀྱི་གཟུགས་མེད་པར་མ་འཛིན་ཅིག མདོ་ལས་ཀྱང་
དོན་ཤེས་ཡོད་མེད་མཚུངས་པ་རྟོགས་པར་བྱ་སྟེ། ཕུང་བོ་ལྔ་བོ་དེ་དག་ནི་ཤེས་རབ་ཀྱི་
ཕ་རོལ་ཏུ་ཕྱིན་པའི་ཚུལ་གྱི་མདོར་སངས་རྒྱས་ཀྱིས་དོན་སེམས་གཉིས་རང་བཞིན་
གྱིས་གྲུབ་པ་མཚུངས་པར་སྤངས་ཤིང་སྟེ། བཀག་ལ་མངོན་པའི་ཆོས་སམ་ཆོས་
མངོན་པའི་མདོ་ལས་ཕུང་བོ་ལྔ་ཆར་རང་སྤྱིའི་མཚན་ཉིད་གཉིས་ལ་སོགས་པའི་སྒོ་
ནས་མཚུངས་པར་གསུངས་སོ། །ལུང་དང་རིགས་པས་གྲུབ་པའི་བདེན་གཉིས་ཀྱི་རིམ་
པ་འདི་དག་བཤིག་ནས་ཀྱང་སེམས་ཙམ་པ་ཁྱོད་ཀྱི་གཞན་དབང་རང་བཞིན་གྱིས་གྲུབ་པའི་
རྫས་ནི་སྔར་ལན་དུ་མར་བཀག་པས་འགྲུབ་པར་མི་འགྱུར་རོ། །རྒྱུ་མཚན་དེ་ཡི་ཕྱིར་སྔར་
བཤད་པ་དེ་ལྟའི་སྟེ་དེ་ལྟ་བུའི་རིམ་པས་དངོས་པོ་རྣམས་གདོད་ནས་དེ་ཁོ་ན་ཉིད་དུ་མ་
སྐྱེས་ཤིང་། འཇིག་རྟེན་གྱི་ཐ་སྙད་དུ་སྐྱེས་པར་རིག་པར་བྱའོ། །ཞེས་པའོ། ། ། །
1:|: :གསུམ་པ། ལང་ཀར་གཤེགས་པ་ལས་སེམས་ཙམ་དུ་གསུངས་པའི་དགོངས་པ་
བཤད་པ་ལ་གཉིས་ལས། ཕྱི་རོལ་མེད་པའི་སེམས་ཙམ་དུ་གསུངས་པ་དྲང་དོན་དུ་བསྟན་
པ་དང་། མདོའི་དྲང་ངེས་ཀྱི་དོན་རྟོགས་པའི་ཐབས་བསྟན་པའོ། །དང་བོ་ལ་གཉིས།



340
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
OM 9
དྲང་དོན་དུ་ལུང་གིས་བསྟན་པ་དང་། རིགས་པས་བསྟན་པའོ། །དང་བོ་ལ་གཉིས།
དངོས་ཀྱི་དོན་དང་། དེ་འདྲ་བའི་མདོ་གཞན་ཡང་དྲང་དོན་དུ་བསྟན་པའོ། །དང་བོ་
འཆད་པར། མདོ་སྡེ་གང་ལས་ཕྱི་རོལ་སྣང་ཡོད་མིན། །སེམས་ནི་སྣ་
ཚོགས་སྣང་ངོ་ཞེས་གསུངས་པ། །གཟུགས་ལ་ཤིན་ཏུ་ཆགས་གང་དེ་
དག་ལ། །གཟུགས་བཟློག་པ་སྟེ་དེ་ཡང་དྲང་དོན་ཉིད། །འདི་ནི།
སྟོན་པས་དྲང་དོན་ཉིད་གསུངས་ཤིང་། །འདི་ནི་དྲང་དོན་ཉིད་དུ་
རིགས་པས་འཐད། །ཅེས་བྱུང་། དོན་ནི། ས་བཅུ་བའི་མདོའི་དོན་དེ་ལྟར་ཡིན་
མོད་ཀྱི་ལང་གཤེགས་ལས། ཕྱི་རོལ་སྣང་བ་ཡོད་མིན་ཏེ། །སེམས་ནི་སྣ་ཚོགས་རྣམས་སུ་
སྣང་། །ལུས་དང་ལོངས་སྤྱོད་གནས་འདྲ་བ། །སེམས་ཙམ་དུ་ནི་ངས་བཤད་དོ། །
ཞེས་གསུངས་པས་ཕྱི་དོན་མེད་དོ་ཞེ་ན། ལང་ཀར་གཤེགས་པའི་མདོ་སྡེ་གང་ལས།
ཕྱི་རོལ་སྣང་བ་ཡོད་མིན་ཏེ། །སེམས་ནི་སྣ་ཚོགས་སྣང་ངོ༌། །ཞེས་གསུངས་པ་
གཟུགས་ལ་ཤིན་ཏུ་ཆགས་པ་གང་ཡིན་པ་དེ་དག་ལ་གཟུགས་ལ་ཆགས་པ་དེ་བཟློག་
པའི་ཕྱིར་གསུངས་པ་སྟེ། དེས་ན་དེ་ཡང་དྲང་དོན་ཉིད་ཡིན་ནོ། །ཕྱི་རོལ་མེད་པར་
སེམས་ཙམ་དུ་གསུངས་པ་འདི་ནི་སྟོན་པས་ཇི་ལྟར་ནད་པ་སོགས་ཀྱིས་དྲང་དོན་དུ་
གསུངས་ཤིང་འདི་ནི་དྲང་དོན་ཉིད་དུ་རིགས་པས་ཀྱང་འཐད་པ་སྟེ་འགྲུབ་བོ། །ཞེས་
པའོ། །་
| གཉིས་པ། དེ་འདྲའི་མདོ་གཞན་ཡང་དྲང་དོན་དུ་བསྟན་པ་འཆད་པར།
རྣམ་པ་དེ་ ལྟའི་ མདོ་ སྡེ་ གཞན་ ཡང་ནི། །དྲང་ དོན་ ཉིད་དུ་ལུང་
འདིས་གསལ་བར་བྱེད། །ཅེས་བྱུང་། དོན་ནི། སྔར་བཤད་པའི་རྣམ་པ་དེ་
ལྟའི་སྟེ། དེ་ལྟ་བུའི་མདོ་སྡེ་སེམས་ཙམ་པས་ངེས་དོན་དུ་འདོད་པ་གཞན་ཡང་ནི་དྲང་



341
༄༅། །སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ།
དོན་ཉིད་དུ་ཇི་ལྟར་ནད་པ་ན་བ་ལ། །སྨན་པས་སྨན་ནི་གཏོང་བ་ལྟར། །དེ་བཞིན་
སངས་རྒྱས་སེམས་ཅན་ལ། །སེམས་ཙམ་དུ་ཡང་རབ་ཏུ་གསུངས། །ཞེས་པའི་ལུང་
འདིས་གསལ་བར་བྱེད། ཅེས་པའོ། །་་་་་་
གཉིས་པ། དྲང་དོན་དུ་རིགས་པས་བསྟན་པ་འཆད་པར། ཤེས་བྱ་མེད་
ན་ ཤེས་ པ་ གསལ་ བ་ནི། །བདེ་བླག་རྙེད་ ཅེས་ སངས་ རྒྱས་ རྣམས་
ཀྱིས་གསུངས། །ཤེས་བྱ་མེད་ན་ཤེས་ པ་བཀག་འགྲུབ་ པས། །དང་
བོར་ཤེས་བྱ་དགག་པར་མཛད་པ་ཡིན། །ཞེས་བྱུང་། དོན་ནི། སྔོན་དུ་
ཤེས་བྱ་ཕྱི་རོལ་མེད་པ་བསྟན་ན། དེའི་འོག་ཏུ་ཤེས་པ་རང་བཞིན་གྱིས་གྲུབ་པ་བསལ་
ན་ནི་བདེ་བླག་རྙེད་ཅེས་སངས་རྒྱས་རྣམས་ཀྱིས་གསུངས་པའི་ཕྱིར། ཤེས་བྱ་ཕྱི་རོལ་
མེད་ན་ཤེས་པ་བདེན་གྲུབ་བཀག་པ་བདེ་བླག་ཉིད་དུ་འགྲུབ་པས་སོ། །རྒྱུ་མཚན་དེའི་
ཕྱིར་སངས་རྒྱས་ཀྱིས་དང་བོར་ཤེས་བྱ་ཕྱི་རོལ་དགག་པར་མཛད་པ་ཡིན་ནོ། །ཞེས་
པའོ། །་་་་་་
གཉིས་པ། མདོའི་དྲང་ངེས་ཀྱི་དོན་རྟོགས་པའི་ཐབས་བསྟན་པ་འཆད་པར།།
དེ་ལྟར་ལུང་ གི་ ལོ་ རྒྱུས་ ཤེས་བྱས་ཏེ། །མདོ་གང་དེ་ ཉིད་མ་ ཡིན་
བཤད་དོན་ཅན། །དྲང་དོན་ གསུངས་ པའང་ རྟོགས་ནས་དྲང་བྱ་
ཞིང༌། །སྟོང་ ཉིད་ དོན་ ཅན་ ངེས་ དོན་ ཤེས་ པར་ གྱིས། །ཞེས་བྱུང།
དོན་ནི། སྔར་བཤད་པ་དེ་ལྟར་ལུང་གི་དྲང་ངེས་ཀྱི་ལོ་རྒྱུས་ཏེ་རྣམ་གཞག་ཤེས་པར་
བྱས་ནས་མདོ་གང་དེ་ཁོ་ན་ཉིད་མ་ཡིན་པ་དངོས་སུ་བཤད་པ་བརྗོད་དོན་ཅན་དེ་དྲང་
དོན་ཉིད་དུ་གསུངས་པའང་རྟོགས་ནས་དྲང་དོན་དུ་བྱ་ཞིང་། སྟོང་ཉིད་ཀྱི་དོན་ཅན་
དེ་དངོས་སུ་རྗོད་པར་བྱེད་པ་ཅན་དེ་ངེས་དོན་གྱི་ལུང་དུ་ཤེས་པར་གྱིས་ཤིག ཅེས་



342
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའོ། །
།
འདི་དག་གི་མཐའ་ཅུང་ཟད་དཔྱད་པ་ལ། ཁ་ཅིག་ན་རེ། ཐལ་འགྱུར་བའི་
སྐབས་འདིར་ཀུན་གཞི་ཁས་ལེན་པར་ཐལ། བྱང་ཆུབ་སེམས་འགྲེལ་ལས། ཇི་ལྟར་ཁབ་
ལེན་དང་ཉེ་བས། །ལྕགས་ནི་མྱུར་ཏུ་ཡོངས་སུ་འཁོར། །དེ་ལ་སེམས་ནི་ཡོད་མིན་ཏེ། །
སེམས་དང་ལྡན་བཞིན་སྣང་བར་འགྱུར། །དེ་བཞིན་ཀུན་གཞིའི་རྣམ་ཤེས་ནི། །
བདེན་མིན་བདེན་པ་ཇི་བཞིན་དུ། །གང་ཚེ་འགྲོ་འོང་གཡོ་བར་འགྱུར། །དེ་ཚེ་སྲིད་
པ་འཛིན་པར་བྱེད། །ཅེས་སོགས་གསུངས་པའི་ཕྱིར་ན་མ་ཁྱབ་སྟེ། སེམས་བདེན་
པར་མེད་ན་འགྲོ་འོངས་སོགས་མི་འཐད་ཅེས་པའི་ལན་དུ་སེམས་མེད་པའི་རྡོ་ཁབ་
ལེན་གྱི་དབང་གིས་སེམས་བདེན་པར་ཡོད་པ་ལྟར་ལྕགས་གཡོ་བ་བཞིན་དུ་ཀུན་གཞི་
བདེན་པར་མེད་ཀྱང་ཡོད་པ་ལྟར་གཡོ་བར་སྣང་ཞེས་པའི་དོན་ཡིན་པའི་ཕྱིར། རྩ་
བར་འདོད་ན། ཚོགས་དྲུག་ལས་ངོ་བོ་ཐ་དད་པའི་ཕྱི་དོན་མེད་ཀྱང་དེའི་དབང་གིས་
སྣོད་བཅུད་མཐའ་དག་སྣང་བའི་རྣམ་ཤེས་ཚོགས་བརྒྱད་ཡོད་པར་ཐལ། འདོད་པའི་
ཕྱིར། ཁྱབ་སྟེ། མདོ་བསྟན་བཅོས་ཀུན་གཞིའི་རྣམ་གཞག་སྟོན་པ་ཀུན་མཐུན་པར་
དེ་ལྟར་བཤད་པའི་ཕྱིར། འདོད་ན། ཕྱི་དོན་མེད་པར་ཐལ་ལོ། ། འདོད་མི་ནུས་
ཏེ། ཕྱི་དོན་དང་རྣམ་ཤེས་ཡོད་མཉམ་ཡིན་པའི་ཕྱིར་ཏེ། བྱང་ཆུབ་སེམས་འགྲེལ་
ལས། ཤེས་པས་ཤེས་བྱ་རྟོགས་པ་སྟེ། ། ཤེས་བྱ་མེད་པར་ཤེས་པ་མེད། ། ཅེས་
གསུངས་པའི་ཕྱིར། རང་འགྲེལ་ལས། ཀུན་གཞི་འདོད་པ་དང་། དབང་ཕྱུག་པས་
དབང་ཕྱུག་འདོད་པར་ཁྱད་པར་མེད་པར་བཤད་པ་མི་འཐད་པར་ཐལ་ལོ། །སྐབས་
འདིར་ཀུན་གཞི་ཁས་མི་ལེན་པ་ཡང་ལེགས་ལྡན་གྱི་རྗེས་སུ་འབྲངས་པ་ཡིན་ཏེ།
ལེགས་ལྡན་གྱིས་ཀུན་གཞི་རྣམ་ཤེས་འདོད་པ་ནི་རིག་བྱེད་པས་སྐྱེས་བུ་འདོད་ཚུལ་ལ་



343
༄༅། །སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ།
མིང་བསྒྱུར་བར་བཤད་པ་ཙམ་ཡིན་པར་གསུངས་པའི་ཕྱིར། དེར་མ་ཟད། ཡེ་ཤེས་
སྙིང་བོ་དང་། ཞི་བ་འཚོ། ཀ་མ་ལ་ཤཱི་ལ། ཨ་བྱ་རྣམས་ཀྱིས་ཀུན་གཞི་མི་འདོད་པའི་
ཕྱིར། དེ་ལ་ཁོ་ན་རེ། ཨ་བྱུས་ཀུན་གཞི་བཞེད་པར་ཐལ། སྔགས་རིམ་ལས། ཕྱི་
དོན་མེད་པ་དང་། ཀུན་གཞི་འདོད་ཚུལ་ཞིག་བཤད་པའི་ཕྱིར་ན་མ་ཁྱབ། འདོད་མི་
ནུས་ཏེ། ཨ་བྱས་ཕྱི་དོན་ཡོད་པར་ཡང་བཤད་ལ། ཀུན་གཞི་ཡང་རེས་ཡོད་རེས་མེད་
པར་བཤད་ཀྱང་། མེད་པ་དགོངས་པ་ཡིན་པའི་ཕྱིར། གསལ་སྒྲོན་ལས། རྩོམ་པ་
ཡང་སྔ་ཕྱིའི་དབང་གིས་འགལ་བར་བཤད་གསུངས་པ་ལྟར་ཡིན་པའི་ཕྱིར། རྣམ་
བཤད་ལས། ཞི་འཚོ་ཡང་ཀུན་གཞི་རྣམ་ཤེས་མི་བཞེད་པར་གསལ་ལོ། །ཨ་བྱཱ་ཀ་ར་
ཡང་དེ་དང་འདྲའོ། །ཞེས་གསུངས་པའི་ཕྱིར། ཁ་ཅིག་ན་རེ། ཟླ་བས་ཀུན་གཞི་
སྟོན་པའི་མདོའི་དོན་བཤད་ཚུལ་དང་། ལེགས་ལྡན་གྱིས་མདོའི་དོན་བཤད་ཚུལ་
གཉིས་མཐུན་པར་ ཐལ། ཟླ་བས་ཀུན་གཞི་མི་འདོད་ པ་ ལེགས་ལྡན་ གྱི་ རྗེས་སུ་
འབྲངས་པའི་ཕྱིར་ན་མ་ཁྱབ། ཟླ་བས་མདོ་དེས་དེ་ལྟར་བཤད་ཀྱང་། དགོངས་གཞི་
སྟོང་ཉིད་ལ་དགོངས་པར་བཤད། ལེགས་ལྡན་གྱིས་དེའི་དགོངས་གཞི་ཀུན་གཞི་མ་
ཡིན་པའི་ཡིད་ཀྱི་རྣམ་ཤེས་གཅིག་ལ་བཤད་པའི་ཕྱིར། ལེགས་བཤད་སྙིང་བོ་ལས།
ལེགས་ལྡན་གྱིས་ ཕྱི་དོན་མེད་ པ་མདོ་ གང་ གི་ ཡང་ དགོངས་པར་མི་འདོད་ པར་
གསུངས་པ་ལ། ཁ་ཅིག་ན་རེ། དེ་མི་འཐད་པར་ཐལ། ཀུན་གཞི་ཡོད་པར་སྟོན་པའི་
མདོ་ཁས་ལེན་དགོས་པའི་ཕྱིར། དེར་ཐལ། དེས་ཀུན་གཞི་སྟོན་པའི་ལང་གཤེགས་
སོགས་མཐོང་བའི་ཕྱིར་ན་མ་ཁྱབ་སྟེ། དེའི་ངོར་མདོ་དེ་དག་ཀུན་གཞི་སྟོན་བྱེད་མ་ཡིན་
པར་རྣམ་ཤེས་གཅིག་གི་གནས་སྐབས་ལ་འཁོར་འདས་ཀྱི་གཞི་བྱེད་པ་ལ་དགོངས་པར་
བཤད་པའི་ཕྱིར། ཁ་ཅིག་ན་རེ། རྣམ་པ་དེ་ལྟའི་མདོ་སྡེ་གཞན་ཡང་ནི། །དྲང་དོན་ཉིད་



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
344
དུ་ལུང་འདིས་གསལ་བར་བྱེད། །ཅེས་པའི་དྲང་དོན་དུ་འགྲེལ་རྒྱུའི་མདོ་ལ་སེམས་
ཙམ་པས་འདོད་པ་ལྟར་གྱི་མཚན་ཉིད་གསུམ་སྟོན་པ་དང་། ཀུན་གཞི་སྟོན་པ་དང་།
ཕྱི་དོན་མེད་པར་སྟོན་པ་དང་། མཐར་ཐུག་ཐེག་པ་གསུམ་དུ་སྟོན་པའི་མདོ་བཞི་བོ་
གང་རུང་གིས་ཁྱབ་པར་ཐལ། རྣམ་བཤད་ལས། ལུགས་འདིས་ནི་སྔར་བཤད་པའི་
མདོ་ཚན་བཞི་ག་དྲང་དོན་དུ་འགྲེལ་གྱི། ཞེས་གསུངས་པའི་ཕྱིར་ན་མ་ཁྱབ་སྟེ། རང་
འགྲེལ་གྱི་སྐབས་འདིར་དངོས་སུ་གསུམ་དང་ཐེག་གསུམ་སྟོན་པ་སྟེ་བརྗོད་དོན་གྱི་སྒོ་
ནས་བཞིར་བཤད་པ་གཙོ་བོ་ཡིན་གྱི། རྗོད་བྱེད་ཐ་དད་པ་དང་དབྱེ་བའི་སྒོ་ནས་དུ་མ་
ཡོད་པའི་ཕྱིར། དཔེར་ན། མཐར་ཐུག་ཐེག་གསུམ་དུ་སྟོན་ཚུལ་ལ་རིགས་བདེན་
གྲུབ་སོ་སོར་ཡོད་པ་དང་། དགྲ་བཅོམ་པ་སླར་འཕོས་ནས་མི་སྐྱེ་བ་དང་
། དེ་དག་གི་
རྒྱུད་ལ་ཅི་ཙམ་བསྒོམ་ཡང་སྙིང་རྗེ་ཆེན་པོར་གྱུར་པའི་ལྷག་བསམ་དང་སེམས་བསྐྱེད་
མི་སྐྱེ་བ་ལྟ་བུ་སྟོན་པའི་མདོ་དུ་མ་ཡོད་པའི་ཕྱིར། ཡང་ཁོ་ན་རེ། སེམས་ཙམ་པས་
ངེས་དོན་དུ་འདོད་པའི་མདོ་ཐམས་ཅད་འདིས་སྒྲ་ཇི་བཞིན་པ་མ་ཡིན་པའི་དྲང་དོན་
དུ་འདོད་པར་ཐལ། རང་འགྲེལ་ལས། ངེས་པའི་དོན་ཉིད་དུ་ཁས་བླངས་པ་ཐམས་
ཅད་དྲང་དོན་དུ་ལུང་འདིས་གསལ་བར་བྱེད་དོ། ། ཞེས་གསུངས་པའི་ཕྱིར་ན་མ་
ཁྱབ་སྟེ། དེ་ལ་སེམས་ཙམ་པའི་ཐུན་མོང་མ་ཡིན་པའི་འདོད་པ་ལྟར་སྟོན་པ་ཞིག་
དགོས་ཀྱི། གཞན་ཕྱིན་དྲུག་གི་རྣམ་གཞག་སོགས་སྟོན་པའི་མདོ་རྣམས་དབུ་སེམས་
གཉིས་ཀས་སྒྲ་ཇི་བཞིན་དུ་ཁས་ལེན་པའི་ཕྱིར། འདོད་མི་ནུས་ཏེ། སེམས་ཙམ་པས་
ངེས་དོན་དུ་འདོད་པའི་མདོ་ལ་སྐབས་འདིར་སྒྲ་ཇི་བཞིན་པར་ཁས་ལེན་པ་ཞིག་ཡོད་
པའི་ཕྱིར་ཏེ། ས་བཅུ་བའི་མདོ་ལས། ཁམས་གསུམ་པོ་འདི་ནི་སེམས་ཙམ་མོ། །
ཞེས་པའི་མདོ་དེ་དེ་ཡིན་པའི་ཕྱིར། ཡང་ཁ་ཅི་ན་རེ། དགོངས་འགྲེལ་གྱི་མཚན་ཉིད་



༄༅། །སེམས་ཙམ་དུ་གསུངས་པའི་ཙམ་སྒྲས་ཕྱི་དོན་མི་འགོག་པར་བསྟན་པ། 345
གསུམ་གྱི་མདོ་སྒྲ་ཇི་བཞིན་པ་མ་ཡིན་པའི་དྲང་དོན་དུ་འགྲེལ་མི་རིགས་པར་ཐལ། ཉི་
ཁྲི་བྱམས་ཞུས་ཀྱིས་མཚན་ཉིད་གསུམ་བཤད་པ་ཁས་ལེན་པ་གང་ཞིག སློབ་དཔོན་
ཤནྟི་བས་ལེའུ་དེ་དགོངས་འགྲེལ་དང་མཐུན་པར་བཤད་པའི་ཕྱིར་ན་མ་ཁྱབ་སྟེ། ཤནྟི་
བ་ལྟར་སེམས་ཙམ་པའི་སྐབས་སུ་ཁས་མི་ལེན་པའི་ཕྱིར། དེར་ཐལ། ཉི་ཁྲི་བྱམས་
ཞུས་ལས། གཟུགས་ནས་རྣམ་མཁྱེན་གྱི་བར་དོན་དམ་པར་མེད་མཉམ་དང། ཐ་
སྙད་དུ་ཡོད་མཉམ་དུ་གསུངས་པའི་ཕྱིར། མདོ་དེ་ཉིད་ལས། གཟུགས་སོགས་ཇི་
ལྟར་མཆིས་ཞུས་པའི་ལན་དུ་འཇིག་རྟེན་གྱི་བརྡ་དང་ཐ་སྙད་ཀྱིས་ཡོད་ཀྱི། དོན་དམ་
ནི་མ་ཡིན་ནོ། །ཞེས་རྣམ་མཁྱེན་གྱི་བར་ལ་དེ་ལྟར་གསུངས་པའི་ཕྱིར། བྱས་པ་ལ་ཁོ་
ན་རེ། དེ་མི་འཐད་པར་ཐལ། མདོ་དེ་ལས་མཚན་ཉིད་གསུམ་ལ་བདེན་པར་ཡོད་
མེད་ཕྱེ་ནས་དགོངས་འགྲེལ་ལྟར་གསུངས་པའི་ཕྱིར། མདོ་དེ་ཉིད་ལས། བྱམས་པ་
གང་ཀུན་བཏགས་པའི་གཟུགས་དེ་ནི་རྫས་སུ་མེད་པར་བལྟ་བར་བྱའོ། །རྣམ་པར་
དག་པའི་གཟུགས་གང་ཡིན་པ་དེ་ནི་རྣམ་པར་རྟོག་པ་རྫས་སུ་ཡོད་པའི་ཕྱིར། རྫས་སུ་
ཡོད་པར་བལྟ་བར་བྱ་སྟེ། རང་དབང་དུ་འབྱུང་བའི་ཕྱིར་ནི་མ་ཡིན་ནོ། །ཞེས་
གསུངས་པའི་ཕྱིར་ན་མ་ཁྱབ་སྟེ། འདིའི་རྫས་སུ་མེད་པ་ནི། གཞན་དབང་དོན་དམ་
དུ་གྲུབ་པ་མེད་པའི་དོན་དང་། གཞན་དབང་རྫས་ཡོད་དུ་གསུངས་པ་མིང་བརྡས་
བཞག་ཙམ་དང་ཡོད་པ་ཙམ་ལ་བཤད་པའི་ཕྱིར། ལེགས་བཤད་སྙིང་བོ་ལས། དེའི་
ཕྱིར་བྱམས་ཞུས་ལས། རྫས་སུ་ཡོད་མེད་གསུངས་པའི་རྫས་ནི། གཞུང་གཞན་ལས་
རྫས་བཏགས་གཉིས་སུ་བཤད་པའི་རྫས་ཀྱང་མིན་ལ། དབུ་མ་བས་རང་གི་མཚན་
ཉིད་ཀྱིས་གྲུབ་པ་ལ་རྫས་སུ་བཤད་པ་ཡང་མིན་པས་ཡོད་པ་ཙམ་མོ། །ཞེས་གསུངས་
པའི་ཕྱིར། དེར་མ་ཟད། མདོ་དེ་ལས་ཆོས་ཉིད་གསུངས་ཚུལ་ཡང་། ལེགས་བཤད་



346
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྙིང་བོ་ལས། ཆོས་ཉིད་རྫས་སུ་ཡོད་མེད་གཉིས་ཀ་མིན་པར་གསུངས་པ་ནི་སྔར་
བཤད་པ་ལྟར་གྱི་ཀུན་བཏགས་ཀྱི་ངོ་བོར་མེད་པ་དང་། དེ་བཀག་པའི་རང་བཞིན་དུ་
ཡོད་པ་ལ་དགོངས་སོ། །ཞེས་གསུངས་པ་ལྟར་ཡིན་པའི་ཕྱིར། ཡང་སྟོང་ཐུན་ཆེན་མོ་
ལས། སྐབས་འདིར་དྲང་དོན་དུ་བསྒྲུབ་དགོས་ཀྱི་མདོ་ལྔ་ཡོད་དེ། སེམས་ཅན་གྱི་
རྒྱུད་ལ་མཚན་དཔེ་གསལ་རྫོགས་ཀྱི་བདེན་གྲུབ་ཡོད་པར་སྟོན་པའི་མདོ་དང་། ཀུན་
གཞི་ཡོད་པར་སྟོན་པའི་མདོ་དང་། ཕྱི་དོན་མེད་པར་སྟོན་པའི་མདོ་དང། མཚན་
ཉིད་གསུམ་ལ་བདེན་པར་ཡོད་མེད་སྟོན་པའི་མདོ་དང་། མཐར་ཐུག་ཐེག་པ་གསུམ་
དུ་སྟོན་པའི་མདོ་དང་ལྔ་ཡོད་པའི་ཕྱིར་གསུངས་པ་ལ། ཁ་ཅིག་ན་རེ། སེམས་ཅན་
ཐམས་ཅད་ཀྱི་རྒྱུད་ལ་མཚན་དཔེ་གསལ་རྫོགས་ཀྱི་བདེན་གྲུབ་སྟོན་པའི་མདོ་ཆོས་
ཅན། སེམས་ཙམ་པས་ངེས་དོན་གྱི་མདོར་ཁས་ལེན་པར་ཐལ། སྐབས་འདིར་དྲང་
དོན་དུ་འགྲེལ་རྒྱུའི་མདོ་ཡིན་པའི་ཕྱིར་ན་མ་ཁྱབ། ཁྱབ་པར་ཐལ། རང་འགྲེལ་ལས།
ངེས་དོན་དུ་ཁས་བླངས་པ་ཐམས་ཅད་དྲང་དོན་དུ་ལུང་འདིས་ཞེས་གསུངས་པའི་ཕྱིར་
ན་ཆེས་ཤིན་ཏུ་མ་ཁྱབ་སྟེ། ལུང་འདིས་དེ་འདྲའི་སེམས་ཙམ་པས་ངེས་དོན་དུ་ཁས་
བླངས་པ་ཐམས་ཅད་དྲང་དོན་དུ་བཤད་གསུངས་ཀྱི། འདིས་དྲང་དོན་དུ་བཤད་ཚུལ་
སེམས་ཙམ་པས་ངེས་དོན་དུ་འདོད་པར་མ་གསུངས་པའི་ཕྱིར། རྩ་བར་འདོད་མི་
ནུས་ཏེ། དེ་སེམས་ཙམ་པས་ཀྱང་དྲང་དོན་དུ་འདོད་ལ། སྐབས་འདིར་ཡང་ལང་
གཤེགས་ཀྱིས་སྒྲ་ཇི་བཞིན་མིན་པའི་དྲང་དོན་དུ་བཤད་པའི་ཕྱིར། དེར་ཐལ། དེ་
ལྟར་སྐབས་འདིར་ལང་གཤེགས་ཀྱིས་དེ་དྲང་དོན་དུ་བཤད་པས་ཀུན་གཞི་སྟོན་པ་ཡང་
དྲང་དོན་དུ་བཤད་པའི་ཕྱིར། དེར་ཐལ། མཚན་དཔེ་གསལ་རྫོགས་ཀྱི་བདེ་གཤེགས་
སྙིང་བོ་དང་། ཀུན་གཞི་གཉིས་མདོ་གཉིས་ལས་རྟག་མི་རྟག་སོ་སོར་བཤད། ལང་



347
གཤེགས་ཀྱིས་དགོངས་གཞི་དགོས་པ་དངོས་ལ་གནོད་བྱེད་གསུམ་གྱིས་སྐབས་འདིར་
དྲང་དོན་དུ་བཤད་པའི་ཕྱིར། སྟོང་ཐུན་ལས། སྐབས་འདིར་འཇུག་པ་རྩ་འགྲེལ་དུ་
དྲང་དོན་དུ་བསྒྲུབ་དགོས་པ་ལྔ་ཡོད་ཅིང་བསྒྲུབས་པའི་མདོ་བཞི་ཡོད་དོ་ཞེས་པ་ལྟར།
དབུ་མ་དང་གྲུབ་མཐའ་ཆེན་མོར་གསུངས་པ་ལ་མི་རུང་ཟེར་མཁན་ཡོད་ཀྱང་མི་འཐད་དེ།
འཇུག་པའི་རྣམ་བཤད་དང་ལེགས་བཤད་སྙིང་བོ་ལས། དེ་ལ་སེམས་ཙམ་པས་ངེས་དོན་
དུ་འདོད་པས་ཁྱབ་པར་གསུངས་པ་ནི། རྣམ་པ་དེ་ལྟའི་མདོ་སྡེ་གཞན་ཡང་ནི། །ཞེས་
པའི་དངོས་བསྟན་ཡིན་ལ། ལྔ་གསུངས་པ་ནི་ལུང་འདིས་གསལ་བར་བྱེད་ཅེས་པའི་དངོས་
བསྟན་ཡིན་པས་མི་འདྲའོ། །ཞེས་དང་། ལེགས་བཤད་སྙིང་བོར། བཞི་དྲང་དོན་དུ་
འཆད་དོ་གསུངས་པའང་གཙོ་བོ་ཙམ་མོ། །ཞེས་དང་། རྣམ་བཤད་ལས། འདིར་
དྲང་དོན་དུ་འགྲེལ་དགོས་པ་བཞི་ཡོད་དོ། །ཞེས་གསུངས་པ་རྣམས་གཞིར་བཟུང་
ནས་དཔྱད་པར་བྱའོ། །
1
བདག་གཞན་གཉིས་ཀ་ལས་སྐྱེ་བ་དགག་པ། །
:
གསུམ་པ། བདག་གཞན་གཉི་ཀ་ལས་སྐྱེ་བ་དགག་པ་འཆད་པར། གཉིས་
ལས་སྐྱེ་བའང་རིགས་པའི་ངོ་བོ་མ་ཡིན་གང་གི་ཕྱིར། །བཤད་ཟིན་
ཉེས་པ་དེ་དག་ཐོག་ཏུ་འབབ་པ་ཡིན་ཕྱིར་རོ། །འདི་ནི་འཇིག་རྟེན་
ལས་མིན་དེ་ཉིད་དུ་ཡང་འདོད་མིན་ཏེ། །གང་ཕྱིར་རེ་རེ་ལས་ནི་



348
སྐྱེ་བ་ འགྲུབ་ པ་ཡོད་མ་ཡིན། །ཞེས་བྱུང་། དོན་ནི། གཅེར་བུ་བ་ན་རེ།
བུམ་པ་འཇིམ་པའི་བདག་ཉིད་དུ་ཡོད་པ་ཁོ་ན་ལས་སྐྱེས་པས་བདག་ལས་སྐྱེ། རྫ་
མཁན་སོགས་ལས་སྐྱེས་པས་གཞན་ལས་སྐྱེ་བས་སྐྱོན་མེད་དོ་ཞེ་ན། རེ་རེ་ལས་སྐྱེ་བ་
མི་རིགས་པར་མ་ཟད་བདག་གཞན་གཉིས་ཀ་ཚོགས་པ་ལས་སྐྱེ་བའང་རིགས་པའི་ངོ་
བོ་མ་ཡིན་ཏེ། གང་གི་ཕྱིར་ན་སྔར་རེ་རེ་བ་ལ་བཤད་ཟིན་པའི་ཉེས་པ་དེ་དག་གཉིས་
ཆར་ལས་སྐྱེ་བའི་ཕྱོགས་ལའང་ཐོག་ཏུ་འབབ་པ་ཡིན་པའི་ཕྱིར་རོ། །བདག་གཞན་
གཉིས་ཀ་ལས་སྐྱེ་བ་འདི་འཇིག་རྟེན་ཐ་སྙད་ལས་ཡོད་པ་མིན་ལ་དེ་ཉིད་དོན་དམ་དུ་
ཡང་འདོད་པ་མིན་ཏེ། གང་གི་ཕྱིར་བདག་གཞན་རེ་རེ་ལས་ནི་སྐྱེ་བ་འགྲུབ་པ་ཡོད་པ་
མ་ཡིན་པའི་ཕྱིར་རོ། །ཞེས་པའོ། ། ་་་་་་་་་་་་་
རྒྱུ་མེད་ལས་སྐྱེ་བ་དགག་པ།
བཞི་བ། རྒྱུ་མེད་པ་ལས་སྐྱེ་བ་དགག་པ་འཆད་པར། གལ་ཏེ་རྒྱུ་མེད་ཁོ་
ནར་སྐྱེ་བར་ལྟ་ཞིག་འགྱུར་ན་ནི། །དེ་ཚེ་མཐའ་དག་རྟག་ཏུ་ཐམས་
ཅད་ལས་ཀྱང་སྐྱེ་འགྱུར་ཞིང༌། །འབྲས་འབྱུང་ཆེད་དུ་འཇིག་རྟེན་
འདི་ཡིས་ས་བོན་ལ་སོགས་ནི། །བརྒྱ་ཕྲག་དག་གི་སྒོ་ནས་སྡུད་པར་
བྱེད་པར་ཡང་མི་འགྱུར། །གལ་ཏེ་འགྲོ་བ་རྒྱུ་ཡིས་སྟོང་བར་འགྱུར་ན་
ནམ་མཁའ་ཡི། །ཨུད་པ་ལ་ཡི་དྲི་མདོག་ཇི་བཞིན་གཟུང་དུ་མེད་ཉིད་



349
༄༅། །རྒྱུ་མེད་ལས་སྐྱེ་བ་དགག་པ། །
ན། །ཤིན་ཏུ་ཆེས་བཀྲའི་ འཇིག་རྟེན་ འཛིན་ པའང་ ཡིན་ དེའི་ཕྱིར། །
རང་གི་བློ་བཞིན་འཇིག་རྟེན་རྒྱུ་ལས་ཡིན་པར་ཤེས་པར་གྱིས། །འབྱུང་
བ་དེ་དག་བདག་ཉིད་གང་ཞིག་གིས་ནི་ཁྱོད་ཀྱི་བློའི། །ཡུལ་དུ་འགྱུར་
བ་དེ་ཡི་ བདག་ ཉིད་ ཅན་ ནི་ མ་ ཡིན་ ན། །གང་ ལ་ ཡིད་ཀྱི་མུན་ པ་
འཐུག་པོ་འདི་ཉིད་དུ་ཡོད་པ། །དེས་ནི་ཇི་ལྟར་འཇིག་རྟེན་ཕ་རོལ་
ཡང་དག་རྟོགས་པར་འགྱུར། །འཇིག་རྟེན་ཕ་རོལ་འགོག་པར་བྱེད་
པའི་དུས་སུ་བདག་ཉིད་ནི། །ཤེས་བྱའི་རང་བཞིན་ཕྱིན་ཅི་ལོག་ཏུ་
ལྟ་བར་རྟོགས་བྱ་སྟེ། །དེ་ཡི་ལྟ་བའི་རྣམ་པའི་རྟེན་ མཚུངས་ལུས་
དང་ལྡན་ཉིད་ཕྱིར། །གང་ཚེ་འབྱུང་བའི་བདག་ཉིད་ཡོད་ཉིད་ཁས་
ལེན་དེ་ཚེ་ བཞིན། །འབྱུང་ བ་ དེ་ དག་ ཇི་ ལྟར་ ཡོད་ མིན་དེ་ ལྟར་
བཤད་ ཟིན་ ཏེ། །གང་ གི་ ཕྱིར་ ན་ གོང་ དུ་ རང་ གཞན་ ལས་ དང་
གཉིས་ཀ་ལས། །སྐྱེ་དང་རྒྱུ་མེད་ཐུན་མོང་དུ་ནི་བཀག་ཟིན་དེ་ཡི་
ཕྱིར། །མ་བཤད་འབྱུང་བ་འདི་ དག་ལྟ་ཞིག་ཡོད་པ་མ་ཡིན་ནོ། །
ཞེས་བྱུང་། དོན་ནི། རྒྱང་འཕེན་པ་ན་རེ། དངོས་པོ་རྣམས་རྒྱུ་མེད་ལས་སྐྱེ་བས་
སྐྱོན་དེ་དག་མེད་དོ་ཞེ་ན། གལ་ཏེ་དངོས་པོ་རྣམས་རྒྱུ་མེད་ཁོ་ནར་སྐྱེ་བར་ལྟ་ཞིག་
འགྱུར་ན་ནི། དེ་ཡི་ཚེ་དངོས་པོ་མཐའ་དག་དུས་རྟག་ཏུ་རང་གི་རྒྱུ་ཡིན་མིན་ཐམས་
ཅད་ལས་ཀྱང་སྐྱེ་བར་འགྱུར་ཞིང་། སྐྱེས་པར་ཐལ་ཏེ། སྐྱེ་བ་དུས་དང་རྒྱུ་ལ་མི་ལྟོས་
པའི་ཕྱིར། སྟོན་ལོ་ཏོག་ལ་སོགས་པའི་འབྲས་བུ་འབྱུང་བའི་ཆེད་དུ་འཇིག་རྟེན་པ་འདི་
ཡིས་ས་བོན་ལ་སོགས་པ་ནི་དཀའ་བ་བརྒྱ་ཕྲག་དག་གི་སྒོ་ནས་སྡུད་པར་ཏེ། གསོག་
པར་བྱེད་པར་ཡང་མི་འགྱུར་བ་ཞིག་ན་བྱེད་པ་ཡང་ཡིན་པའི་ཕྱིར་རོ། །སྐྱེ་བ་ངོ་བོ་ཉིད་



350
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལས་འབྱུང་བ་མ་ཡིན་ནོ། །སྐྱོན་གཞན་ཡང་། གལ་ཏེ་འགྲོ་བ་རྒྱུ་ཡིས་སྟོང་བ་སྟེ་རྒྱུ་
མེད་པར་འབྱུང་བར་འགྱུར་ན་འགྲོ་བ་འདི་དག་ཐམས་ཅད་ནམ་མཁའ་ཡི་ཨུད་པ་ལ་
ཡི་དྲི་དང་མདོག་ཇི་བཞིན་དུ་གཟུང་དུ་མེད་པ་ཉིད་དུ་འགྱུར་ན་ཤིན་ཏུ་ཆེས་བཀྲའི་སྟེ།
གསལ་བའི་འཇིག་རྟེན་འཛིན་པའང་ཡིན་པ་དེའི་ཕྱིར། རང་གི་བློ་སྔོན་པོའི་རྣམ་པ་
ཅན་ནི་སྔོན་པོ་ལས་སྐྱེ་བ་དེ་བཞིན་དུ་འཇིག་རྟེན་ཐམས་ཅད་རང་གི་རྒྱུ་ལས་སྐྱེ་བ་
ཡིན་པར་ཤེས་པར་གྱིས་ཤིག ས་ལ་སོགས་པའི་འབྱུང་བ་བཞི་བོ་འདི་དག་ཁྱོད་ཀྱི་
གཞུང་ལས་བཤད་པའི་བདག་ཉིད་གང་ཞིག་གིས་ནི། ཁྱོད་ཀྱི་བློའི་ཡུལ་དུ་གྱུར་པ་དེ་
ལྟར་འབྱུང་བ་དེ་ཡི་བདག་ཉིད་ཅན་དུ་ནི་ཡོད་པ་མ་ཡིན་པས་ན་ཤིན་ཏུ་རགས་པའི་
དོན་གང་ལ་ཡིད་ཀྱི་མུན་པ་འཐུག་པོ་ཚེ་འདི་ཉིད་དུ་རྒྱུན་ཆགས་པར་ཡོད་པ་རྒྱང་
འཕེན་པ་དེས་ནི་ཇི་ལྟར་ཤིན་ཏུ་ཕྲ་བའི་འཇིག་རྟེན་ཕ་རོལ་ཡང་དག་པར་རྟོགས་པར་
འགྱུར་ཏེ་རྟོགས་པ་མེད་དོ། །སྐྱོན་གཞན་ཡང་། འཇིག་རྟེན་ཕ་རོལ་འགོག་པར་བྱེད་
པའི་དུས་སུ་བདག་ཉིད་དེ་རྒྱང་འཕེན་པ་ནི་ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་
བར་རྟོགས་པར་བྱ་སྟེ། འཇིག་རྟེན་ཕ་རོལ་ལ་སྐུར་བ་འདེབས་པ་དེ་ཡི་ལྟ་བུའི་རྣམ་
པའི་རྟེན་ཏེ་དེ་གནས་པའི་རྒྱུར་མཚུངས་པ་སྟེ། འདྲ་བའི་ལུས་ཀྱི་ཁོག་པ་དང་ལྡན་པ་
ཉིད་ཡིན་པའི་ཕྱིར། དཔེར་ན། གང་གི་ཚེ་འབྱུང་བའི་བདག་ཉིད་བདེན་པར་ཡོད་
པ་ཉིད་ཁས་ལེན་པ་དེ་ཡི་ཚེ་བདེན་པར་ལྟ་བའི་གནས་དང་འདྲ་བའི་ཁོག་པ་དང་ལྡན་
པ་བཞིན་ནོ། །འབྱུང་བ་དེ་དག་ཇི་ལྟར་རང་བཞིན་གྱིས་ཡོད་པ་མིན་པ་དེ་ལྟར་སྔར་
བཤད་ཟིན་ཏེ། གང་གི་ཕྱིར་ན་གོང་དུ་རང་དང་གཞན་ལས་དང་གཉིས་ཀ་ལས་སྐྱེ་བ་
དང་། རྒྱུ་མེད་དུ་སྐྱེ་བ་ཐུན་མོང་དུ་ནི་སྟེ་སྤྱིར་རང་བཞིན་གྱིས་སྐྱེ་བ་བཀག་ཟིན་པ་དེ་
ཡི་ཕྱིར། སྔར་སྤྱིའི་ཚུལ་གྱིས་རང་བཞིན་གྱིས་སྐྱེ་བ་བཀག་པས་མ་བཤད་པའི་འབྱུང་



351
སོ་་ ༄༅། །རྒྱུ་མེད་ལས་སྐྱེ་བ་དགག་པ། པ 351
བ་འདི་དག་ལྟ་ཞིག་སྟེ་གང་ཡང་ཡོད་པ་མ་ཡིན་ནོ། །ཞེས་པའོ། ། 1:|:
གསུམ་པ། མཐའ་བཞིའི་སྐྱེ་བ་བཀག་པའི་གྲུབ་དོན་འཆད་པར། གང་གི་
ཕྱིར་ན་བདག་དང་ གཞན་དང་ གཉིས་ཀ་ལས་སྐྱེ་དང་། །རྒྱུ་ལ་ མ་
ལྟོས་ཡོད་ པ་ མིན་ པས་ དངོས་ རྣམས་ རང་ བཞིན་ བྲལ། །ཞེས་བྱུང་།
དོན་ནི། རྒྱུ་མཚན་གང་གི་ཕྱིར་ན་བདག་དང་གཞན་དང་གཉིས་ཀ་ལས་སྐྱེ་བ་དང་རྒྱུ་
ལ་མ་ལྟོས་པར་སྐྱེ་བ་ཡོད་པ་མིན་པས་དངོས་པོ་རྣམས་རང་བཞིན་གྱིས་གྲུབ་པ་དང་
བྲལ་ལོ། །ཞེས་པའོ། །
ད་ རྩ་བའི་ས་བཅད་གཉིས་པ། དེ་ལྟར་བཀག་པ་ལ་རྩོད་པ་སྤོང་བ་ལ་དངོས་དང་
དོན་བསྡུ་བའོ། །དང་བོ་འཆད་པར། གང་གིས་སྤྲིན་ཚོགས་དང་མཚུངས་
གཏི་མུག་སྟུག་པོ་འཇིག་རྟེན་ལ། །ཡོད་པ་དེས་ན་ཡུལ་རྣམས་ལོག་
པ་ དག་ཏུ་སྣང་ བར་ འགྱུར། །ཇི་ ལྟར་ རབ་ རིབ་ མཐུ་ ཡིས་ འགའ་
ཞིག་སྐྲ་ ཤད་ ཟླ་ གཉིས་ དང་། །རྨ་ བྱའི་ མདོངས་ དང་ སྦྲང་ མ་ ལ་
སོགས་ལོག་པར་འཛིན་བྱེད་པ། །དེ་བཞིན་དུ་ནི་གཏི་མུག་སྐྱོན་གྱི་
དབང་གིས་མི་མཁས་པས། །འདུས་བྱས་ལྟ་ཞིག་སྣ་ཚོགས་བློ་གྲོས་
ཀྱིས་ནི་རྟོགས་ པར་ འགྱུར། །གལ་ ཏེ་ གཏི་མུག་ བརྟེན་ ནས་ ལས་
འབྱུང་ གཏི་མུག་མེད་པར་དེ། །མི་འབྱུང་ ཞེས་བྱར་མི་ མཁས་ ཁོ་
ནས་རྟོགས་ པར་ གོར་མ་ཆག །བློ་ བཟང་ ཉི་ མས་ མུན་ པ་ སྟུག་པོ།
རྣམ་པར་བསལ་བ་ཡི། །མཁས་པ་དག་ནི་སྟོང་ ཉིད་ ཁོང་དུ་ཆུད་
ཅིང་གྲོལ་བར་འགྱུར། །གལ་ཏེ་དངོས་རྣམས་དེ་ཉིད་དུ་མེད་ན། །
ཐ་སྙད་དུ་ཡང་མོ་གཤམ་བུ་ཇི་བཞིན། །དེ་དག་མེད་པ་ཉིད་འགྱུར་



352
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དེ་ཡི་ཕྱིར། །དེ་དག་ རང་ བཞིན་གྱིས་ནི་ཡོད་པ་ཉིད། །གང་དག་
རབ་རིབ་ཅན་སོགས་ཡུལ་འགྱུར་བ། །སྐྲ་ཤད་ལ་སོགས་དེ་དག་མ་
སྐྱེས་པས། །རེ་ཞིག་དེ་དག་ཉིད་ལ་བརྩད་བྱ་སྟེ། །ཕྱི་ནས་མ་རིག་
རབ་རིབ་ རྗེས་ འབྲེལ་ ལའོ། །གལ་ ཏེ་ རྨི་ ལམ་ དྲི་ ཟའི་ གྲོང་ ཁྱེར་
བཅས། །སྨིག་རྒྱུའི་ཆུ་དང་མིག་འཕྲུལ་གཟུགས་བརྙན་སོགས། །སྐྱེ་
མེད་མཐོང་ན་ཡོད་ཉིད་མིན་མཚུངས་ཀྱང༌། །ཁྱོད་ལ་ཇི་ལྟར་དེར་
འགྱུར་དེ་མི་རིགས། །དེ་ཉིད་དུ་འདི་ ཇི་ ལྟར་ སྐྱེ་མེད་ཀྱང་། །མོ་
གཤམ་བུ་ ལྟར་ གང་ ཕྱིར་ འཇིག་རྟེན་གྱི། །མཐོང་ བའི་ ཡུལ་དུ་ མི་
འགྱུར་མ་ཡིན་པ། །དེ་ཡི་ཕྱིར་ན་སྨྲ་འདི་མ་ངེས་པའོ། །ཞེས་བྱུང་།
དོན་ནི། དངོས་པོ་རྣམས་རང་བཞིན་གྱིས་སྐྱེས་པ་མེད་ན་འོ་ན་རང་བཞིན་གྱིས་མ་
སྐྱེས་པ་སྔོན་པོ་ལ་སོགས་པ་རྣམས་ཀྱི་རང་བཞིན་མིག་ཤེས་སོགས་ཀྱིས་ཇི་ལྟར་བཟུང་
ཞེ་ན། གང་གི་ཕྱིར་སྤྲིན་ཚོགས་དང་མཚུངས་པའི་གཏི་མུག་སྟུག་པོ་སྟེ་མཐུག་པོ་སྔོན་
པོ་ལ་སོགས་པའི་རང་བཞིན་མཐོང་བ་གཡོགས་ནས་གནས་པ་འཇིག་རྟེན་སེམས་
ཅན་གྱི་རྒྱུད་ལ་ཡོད་པ་དེས་ན་སྟེ་དེའི་ཕྱིར་ཡུལ་སྔོན་པོ་ལ་སོགས་པ་རྣམས་ཕྱིན་ཅི་
ལོག་དག་ཏུ་སྣང་བར་འགྱུར་རོ། །ཇི་ལྟར་དབང་བོ་རབ་རིབ་ཀྱིས་བསླད་པའི་མཐུ་ཡིས་
གང་ཟག་འགའ་ཞིག་ལ་སྐྲ་ཤད་དང་། ཟླ་གཉིས་དང་རྨ་བྱའི་མདོངས་དང་སྦྲང་མ་ལ་
སོགས་པ་ལོག་པར་ཏེ་མེད་ཀྱང་ཡོད་པ་ལྟར་འཛིན་པར་བྱེད་པ་དེ་བཞིན་དུ་ནི་གཏི་མུག་གི་
སྐྱོན་གྱི་དབང་གིས་མི་མཁས་པས་ཏེ། མི་མཁས་པ་སོ་སྐྱེས་སྔོན་པོ་སོགས་འདུ་བྱས་ལྟ་
ཞིག་སྣ་ཚོགས་བློ་གྲོས་ཀྱིས་ནི་རྟོགས་པ་སྟེ་མཐོང་བར་འགྱུར་རོ། །གལ་ཏེ་གཏི་མུག་མ་
རིག་པ་ལ་བརྟེན་ནས་འདུ་བྱེད་ཀྱི་ལས་འབྱུང་ལ་གཏི་མུག་མེད་པར་ལས་དེ་མི་འབྱུང་



353
༄༅༅། །རྒྱུ་མེད་ལས་སྐྱེ་བ་དགག་པ།
ཞེས་བྱ་བར་གསུངས་པ་ནི་མི་མཁས་པ་ཁོ་ནས་རྟོགས་པར་ཏེ། དེའི་དབང་དུ་བྱས་
པར་གོར་མ་ཆག་སྟེ། རྟེན་འབྱུང་གི་དེ་ཉིད་རྟོགས་པའི་བློ་གྲོས་བཟང་བོའི་ཉི་མས་
མུན་པ་སྟུག་པོ་དང་འདྲ་བའི་མ་རིག་པ་རྣམ་པར་བསལ་བ་ཡི་མཁས་པ་དག་ནི་སྟོང་
ཉིད་ཁོང་དུ་ཆུད་ཅིང་འཁོར་བ་ལས་གྲོལ་བར་འགྱུར་རོ། །གལ་ཏེ་དེ་ལྟར་གཟུགས་
སོགས་ཀྱི་དངོས་པོ་རྣམས་དེ་ཉིད་དུ་སྟེ་དོན་དམ་པར་འགའ་ཡང་མེད་ན་དངོས་པོ་དེ་
དག་ཐ་སྙད་དུ་ཡང་མོ་གཤམ་བུ་ཇི་ལྟ་བ་བཞིན་དུ་དེ་དག་མེད་པ་ཉིད་དུ་འགྱུར་བ་དེ་
ཡི་ཕྱིར། དེ་དག་རང་བཞིན་གྱིས་ནི་ཡོད་པ་ཉིད་དོ་ཞེ་ན། གང་དག་རབ་རིབ་ཅན་
ལ་སོགས་པའི་བློའི་ཡུལ་དུ་འགྱུར་བ་སྐྲ་ཤད་ལ་སོགས་པ་དེ་དག་མ་སྐྱེས་པས་སྐྲ་ཤད་
མཐོང་ལ་མོ་གཤམ་བུ་མི་མཐོང་བ་ཅི་ཡིན་ཞེས་རེ་ཞིག་སྔོན་ལ་རབ་རིབ་ཅན་དེ་དག་
ཉིད་ལ་ཁྱོད་ཀྱིས་བརྩད་པར་བྱ་སྟེ། ཕྱི་ནས་ཏེ་རྗེས་སུ་ནི་ཅིའི་ཕྱིར་རང་བཞིན་གྱིས་མ་
སྐྱེས་པར་མཚུངས་པ་ལ་ཁྱོད་གཟུགས་སོགས་མཐོང་ལ་མོ་གཤམ་གྱི་བུ་མི་མཐོང་བ་ཅི་
ཡིན་ཞེས་མ་རིག་པའི་རབ་རིབ་རྗེས་སུ་འབྲེལ་བ་སྟེ། དེས་བློ་བསྒྲིབས་པ་རྣམས་ལ་
བརྒལ་ཞིང་བརྟག་པར་བྱའོ། །གལ་ཏེ་རྨི་ལམ་གྱི་ཁང་ཁྱིམ་དང་དྲི་ཟའི་གྲོང་ཁྱེར་དང་
བཅས་པ་དང་། སྨིག་རྒྱུའི་ཆུ་དང་མིག་འཕྲུལ་མཁན་གྱིས་སྤྲུལ་བའི་སྐྱེས་པ་བུད་མེད་
དང་། གཟུགས་བརྙན་ལ་བྱད་བཞིན་དུ་མཐོང་བ་སོགས་སྐྱེ་མེད་དེ་མེད་པར་མཐོང་
ན་ཡོད་པ་ཉིད་མིན་པར་མཚུངས་ཀྱང་ཁྱོད་ཀྱིས་རང་ལ་ཇི་ལྟར་རྨི་ལམ་གྱི་ཁང་ཁྱིམ་
སོགས་དེར་འགྱུར་ལ་མོ་གཤམ་གྱི་བུ་མི་མཐོང་བ་དེ་མི་རིགས་སོ་ཞེས་བདག་ཉིད་ལ་
བརྒལ་ནས་ཀྱང་ཕྱིས་ཁོ་བོ་ལ་བརྒལ་བར་བྱའོ། །དེ་ཁོ་ན་ཉིད་དུ་གཟུགས་སོགས་འདི་
ཇི་ལྟར་ཡང་སྐྱེ་བ་མེད་ཀྱང་མོ་གཤམ་གྱི་བུ་ལྟར་གང་གི་ཕྱིར་འཇིག་རྟེན་གྱི་མཐོང་བའི་
ཡུལ་དུ་མི་འགྱུར་བ་མ་ཡིན་པ་དེ་ཡི་ཕྱིར་ན་ཁྱོད་ཀྱིས་གོང་དུ་དོན་དམ་པར་མེད་ན་ཐ་



354
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྙད་དུ་ཡང་མོ་གཤམ་གྱི་བུ་བཞིན་མཐོང་བར་མི་འགྱུར་རོ་ཞེས་སྨྲ་བ་འདི་ནི་གཏན་
ཚིགས་མ་ངེས་པའོ། །ཞེས་པའོ། ། ། | ད།
གཉིས་པ། དོན་བསྡུ་འཆད་པར། མོ་གཤམ་བུ་ལ་ རང་ གི་བདག་
ཉིད་ཀྱིས། །སྐྱེ་བ་དེ་ཉིད་དུ་མེད་འཇིག་རྟེན་དུའང་། །ཡོད་མིན་
དེ་བཞིན་དངོས་འདི་ཀུན་ངོ་བོ། །ཉིད་ཀྱིས་འཇིག་རྟེན་དེ་ཉིད་དུ།
མ་སྐྱེས། །དེ་ཕྱིར་ འདི་ ལྟར་ སྟོན་ པས་ ཆོས་ རྣམས་ ཀུན། །གདོད་
ནས་ཞི་ཞིང་སྐྱེ་བྲལ་རང་བཞིན་གྱིས། །ཡོངས་སུ་མྱ་ངན་འདས་པ་
གསུངས་གྱུར་པ། །དེ་ཕྱིར་རྟག་ཏུ་སྐྱེ་བ་ཡོད་མ་ཡིན། །བུམ་སོགས་
འདི་དག་དེ་ ཉིད་དུ་མེད་ཅིང་། །འཇིག་རྟེན་ རབ་ཏུ་གྲགས་པར་
ཡོད་ཇི་བཞིན། །དེ་བཞིན་དངོས་པོ་ཐམས་ཅད་འགྱུར་བས་ན། །མོ་
གཤམ་བུ་དང་མཚུངས་པར་ཐལ་མི་འགྱུར། །ཞེས་བྱུང་། དོན་ནི། མོ་
གཤམ་ཀྱི་བུ་ལ་རང་གི་བདག་ཉིད་ཀྱིས་སྐྱེ་བ་དེ་ཁོ་ན་ཉིད་དུ་མེད་ཀྱང་འཇིག་རྟེན་གྱི་
ཐ་སྙད་དུའང་ཡོད་པ་མིན་པ་དེ་བཞིན་དུ་གཟུགས་སོགས་ཀྱི་དངོས་པོ་འདི་ཀུན་རང་
གི་ངོ་བོ་ཉིད་ཀྱིས་འཇིག་རྟེན་གྱི་ཐ་སྙད་དུ་དང་དེ་ཁོ་ན་ཉིད་དུའང་མ་སྐྱེས་སོ། །དེ་ཡི་
ཕྱིར་ན་འདི་ལྟར་སྟོན་པས་ཆོས་རྣམས་ཀུན་གདོད་ནས་ཞི་ཞིང་རང་བཞིན་གྱིས་སྐྱེ་བ་
དང་བྲལ་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་པའོ། །ཞེས་
གསུངས་པར་གྱུར་པ་དེ་ཡི་ཕྱིར། རྟག་ཏུ་རང་བཞིན་གྱིས་སྐྱེ་བ་ཡོད་པ་མ་ཡིན་ནོ། །བུམ་
སོགས་འདི་དག་དེ་ཉིད་དུ་སྟེ་དོན་དམ་པར་མེད་ཅིང་འཇིག་རྟེན་རབ་ཏུ་གྲགས་པར་ཏེ་ཐ་
སྙད་དུ་ཡོད་པ་ཇི་ལྟ་བ་དེ་བཞིན་དུ་དངོས་པོ་ཐམས་ཅད་ཀྱང་འགྱུར་བས་ན། དོན་དམ་
པར་མེད་ན་མོ་གཤམ་གྱི་བུ་དང་མཚུངས་པར་ཐལ་བར་མི་འགྱུར་རོ། །ཞེས་པའོ། །



355
| ༄༅། །རྒྱུ་མེད་ལས་སྐྱེ་བ་དགག་པ།
རྩ་བའི་ས་བཅད་གསུམ་པ། རྟེན་འབྱུང་གི་སྐྱེ་བས་མཐར་འཛིན་འགོག་ཚུལ་
འཆད་པར། གང་ཕྱིར་རྒྱུ་མེད་པ་ དང་ དབང་ཕྱུག་གི །རྒྱུ་ལ་སོགས་
དང་བདག་གཞན་གཉིས་ཀ་ལས། །དངོས་རྣམས་སྐྱེ་བར་འགྱུར་བ་
མ་ཡིན་པ། །དེ་ཕྱིར་བརྟེན་ནས་རབ་ཏུ་སྐྱེ་བར་འགྱུར། །གང་ཕྱིར་
དངོས་པོ་བརྟེན་ ནས་ རབ་ འབྱུང་བས། །རྟོག་པ་ འདི་དག་བརྟག་
པར་མི་ནུས་པ། །དེ་ཕྱིར་རྟེན་འབྱུང་ རིགས་པ་འདི་ཡིས་ནི། །ལྟ་
ངན་དྲ་བ་མཐའ་དག་གཅོད་པར་བྱེད། །རྟོག་རྣམས་དངོས་པོ་ཡོད་
ན་འགྱུར་བ་སྟེ། །དངོས་པོ་ཇི་ལྟར་མེད་པར་ཡོངས་དཔྱད་ཟིན། །
དངོས་པོ་མེད་པར་འདི་རྣམས་མི་འབྱུང་ དཔེར། །བུད་ཤིང་ མེད་
པར་མེ་ཡོད་མིན་དེ་བཞིན། །ཞེས་བྱུང་། དོན་ནི། གང་གི་ཕྱིར་རྒྱུ་མེད་པ་
དང་། དབང་ཕྱུག་གི་རྒྱུ་ལ་སོགས་པ་དང་བདག་དང་གཞན་དང་གཉིས་ཀ་ལས་
དངོས་པོ་རྣམས་སྐྱེ་བར་འགྱུར་བ་མ་ཡིན་པ་དང་། སྐྱེ་བ་དེ་ཡི་ཕྱིར་རྒྱུ་རྐྱེན་ལ་བརྟེན་
ནས་བཏགས་པ་ཙམ་དུ་རབ་ཏུ་སྐྱེ་བར་འགྱུར་རོ། །གང་གི་ཕྱིར་དངོས་པོ་རྣམས་
རྐྱེན་ལ་བརྟེན་ནས་རབ་ཏུ་འབྱུང་བར་རྟོགས་པས་བདག་གཞན་ལས་སྐྱེ་བ་ལ་སོགས་
པར་རྟོགས་པ་འདི་དག་བརྟག་པར་མི་ནུས་པ་དེ་ཡི་ཕྱིར། རྟེན་འབྱུང་གི་རིགས་པ་
འདི་ཡིས་ནི་བདག་གཞན་ལས་སྐྱེ་བ་ལ་སོགས་པར་ལྟ་བའི་ལྟ་བ་ངན་པའི་དྲ་བ་མཐའ་
དག་གཅོད་པར་བྱེད་པ་ཡིན་ནོ། །མཐར་འཛིན་པའི་རྟོག་པ་རྣམས་དངོས་པོ་བདེན་
འཛིན་ཡོད་ན་འབྱུང་བར་འགྱུར་བ་སྟེ། ཇི་སྐད་བཤད་པའི་རིགས་པས་དངོས་པོ་ཇི་
ལྟར་རང་བཞིན་མེད་པར་ཡོངས་སུ་དཔྱད་ཟིན་ལ། དངོས་པོ་རང་བཞིན་གྱིས་གྲུབ་
པར་ཇི་ལྟར་འཛིན་པ་མེད་པར་མཐར་འཛིན་གྱི་རྟོག་པ་འདི་རྣམས་མི་འབྱུང་སྟེ།



356 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དཔེར་ན། རྒྱུ་བུད་ཤིང་མེད་པར་འབྲས་བུ་མེ་ཡོད་པ་མིན་པ་བཞིན་ནོ། །ཞེས་པའོ། །
རྩ་བའི་ས་བཅད་བཞི་བ། རིགས་པས་དཔྱད་པ་བྱས་པའི་འབྲས་བུ་ངོས་
བཟུང་བ་འཆད་པར། སོ་སོའི་སྐྱེ་བོ་རྣམས་ནི་རྟོག་པས་བཅིངས། །མི་
རྟོག་རྣལ་འབྱོར་པ་ནི་གྲོལ་འགྱུར་བས། །རྟོག་རྣམས་ལོག་པར་གྱུར་
པ་གང་ཡིན་དེ། །རྣམ་པར་དཔྱོད་ པའི་འབྲས་བུར་ མཁས་ རྣམས་
གསུངས། །བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །མ་
མཛད་རྣམ་གྲོལ་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་
བཤད་པ་ན། །གཞན་ གཞུང་ འཇིག་ པར་ འགྱུར་ན་ ཉེས་ པ་ མེད། །
རང་གི་ལྟ་ལ་ཆགས་དང་དེ་བཞིན་དུ། །གཞན་གྱི་ལྟ་ལ་འཁྲུག་གང་
རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ། །རྣམ་
དཔྱོད་པ་ནི་མྱུར་ཏུ་གྲོལ་བར་འགྱུར། །ཞེས་བྱུང་། དོན་ནི། སོ་སོའི་སྐྱེ་བོ་
ཆོས་ཉིད་མི་ཤེས་པ་རྣམས་ནི་བདེན་འཛིན་གྱི་རྟོག་པས་བཅིངས་ལ། ཆོས་ཉིད་
ཐུགས་སུ་ཆུད་པས་ཕྱིན་ཅི་ལོག་ཏུ་རྣམ་པར་མི་རྟོག་པའི་རྣལ་འབྱོར་བ་འཕགས་པ་
རྣམས་ནི་གྲོལ་བར་འགྱུར་བས་དེའི་ཕྱིར་མཐར་འཛིན་པའི་རྟོག་པ་རྣམས་ཀྱི་འཛིན་
སྟངས་ཀྱི་ཡུལ་མ་ལུས་པ་བཀག་པས་རྟོག་པ་རྣམས་ལོག་པར་འགྱུར་བ་གང་ཡིན་པ་དེ་
ཉིད་དབུ་མའི་བསྟན་བཅོས་ལས་དཔྱད་པའི་རྣམ་པར་དཔྱོད་པའི་འབྲས་བུར་མཁས་
པ་རྣམས་གསུངས་སོ། །འཕགས་པའི་དབུ་མའི་བསྟན་བཅོས་ལས་དེ་ཁོ་ན་ཉིད་ལ་
རིགས་པས་རྣམ་པར་དཔྱད་པ་མང་བོ་མཛད་པ་ནི། རྩོད་པ་ལ་ཆགས་པ་སྟེ་གཞན་
ཟིལ་གྱིས་གནོན་པའི་ཕྱིར་མ་མཛད་པར་འཁོར་བ་ལས་རྣམ་པར་གྲོལ་བའི་ཕྱིར་ནི་དེ་
ཁོ་ན་ཉིད་བསྟན་པ་ཡིན་ནོ། །གལ་ཏེ་དེ་ཁོ་ན་ཉིད་རྣམ་པར་བཤད་པ་ན་དངོས་སྨྲ་



༡
:
1
357
སོགས་གཞན་གྱི་གཞུང་གིས་བཏགས་པ་རྣམས་འཇིག་པར་འགྱུར་ན་ཁོ་བོ་ཅག་ལ་
ཉེས་པ་མེད་དེ། དེའི་ཚེ་གཞན་ཕྱོགས་སྟོབས་ཆུང་བས་སྣང་བ་ཉེ་ན་མུན་པ་ལྟར་རང་
ཉིད་འཇིག་པར་འགྱུར་བའི་ཕྱིར། རང་གི་ལྟ་བ་ལ་ཆགས་པ་དང་། དེ་བཞིན་དུ་
གཞན་ཕྱོགས་ཀྱི་ལྟ་བ་ལ་སེམས་རྒྱུད་འཁྲུག་པ་སྟེ་སྡང་བ་གང་ཡིན་པ་དེ་ནི་འཆིང་བྱེད་
ཀྱི་རྟོག་པ་ཉིད་ཡིན་པས་དེ་མ་ལོག་པར་མི་ཐར་ལ་དེ་ཡི་ཕྱིར་རང་ཕྱོགས་ལ་འདོད་
ཆགས་དང་། གཞན་ཕྱོགས་ལ་ཁོང་ཁྲོ་བ་རྣམ་པར་བསལ་ཏེ་རིགས་པས་རྣམ་པར་
དཔྱོད་པ་མང་དུ་བྱེད་པ་ནི་འཁོར་བ་ལས་མྱུར་ཏུ་གྲོལ་བར་འགྱུར་རོ། །ཞེས་པའོ། །
1:|:ཀ་
གང་ཟག་གི་བདག་མེད་རིགས་པས་སྒྲུབ་པ། །
རྩ་བའི་ས་བཅད་གཉིས་པ། གང་ཟག་གི་བདག་མེད་རིགས་པས་སྒྲུབ་པ་ལ་
གསུམ། ཐར་འདོད་རྣམས་ཀྱིས་ཐོག་མར་བདག་རང་བཞིན་གྱིས་གྲུབ་པ་དགག་
དགོས་པར་བསྟན་པ་དང་
། བདག་དང་བདག་གི་བ་གཉིས་རང་བཞིན་གྱིས་གྲུབ་པ་
འགོག་པའི་ཚུལ་དང་། བདག་དང་ཤིང་རྟའི་དཔྱད་པ་དངོས་པོ་གཞན་ལའང་བསྒྲེས་
པར་བསྟན་པའོ། །དང་བོ་འཆད་པར། ཉོན་མོངས་སྐྱོན་རྣམས་མ་ལུས་
འཇིག་ཚོགས་ ལ། །ལྟ་ ལས་བྱུང་ བར་བློ་ཡིས་ མཐོང་ གྱུར་ཅིང་། །
བདག་ནི་ འདི་ ཡི་ ཡུལ་དུ་རྟོགས་བྱས་ནས། །རྣལ་ འབྱོར་ པ་ ཡིས་
བདག་ནི་ འགོག་པར་བྱེད། །ཅེས་བྱུང་། དོན་ནི། ཉོན་མོངས་ནི་འདོད་



358
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཆགས་ལ་སོགས་པ་དང་སྐྱོན་རྣམས་ནི་སྐྱེ་རྒ་ན་འཆི་ལ་སོགས་པ་སྟེ། དེ་རྣམས་མ་
ལུས་པ་ང་དང་ང་ཡི་བ་རང་བཞིན་གྱིས་གྲུབ་པར་འཛིན་པའི་ཤེས་རབ་ཉོན་མོངས་
ཅན་འཇིག་ཚོགས་ལ་ལྟ་བ་ལས་བྱུང་བར་བློ་ཡིས་མཐོང་བར་གྱུར་ཅིང་། བདག་ནི་
འཇིག་ལྟ་འདི་ཡི་དམིགས་ཡུལ་དུ་རྟོག་པར་བྱས་ནས་རྣལ་འབྱོར་པ་ཡིས་བདག་དེ་ནི་
རང་བཞིན་གྱིས་གྲུབ་པ་འགོག་པར་བྱེད་དོ། །ཞེས་པའོ། །དང་
གཉིས་པ་ལ་གཉིས་ལས། བདག་རང་བཞིན་གྱིས་གྲུབ་པ་དགག་པ་དང་།
བདག་གི་བ་རང་བཞིན་གྱིས་གྲུབ་པ་དགག་པའོ། །དང་བོ་ལ་དྲུག་ལས། གཞན་
སྡེས་བཏགས་པའི་ཕུང་བོ་ལས་ངོ་བོ་ཐ་དད་པའི་བདག་དགག་པ་དང་། རང་སྡེས་
བཏགས་པའི་ཕུང་བོ་ཉིད་བདག་ཏུ་འདོད་པ་དགག་པ། དེ་གཉིས་ཀྱི་ལྷག་མའི་
ཕྱོགས་རྟེན་དང་བརྟེན་པ་སོགས་གསུམ་དགག་པ། དེ་ཉིད་དང་གཞན་དུ་བརྗོད་
དུམེད་པའི་གང་ཟག་རྫས་ཡོད་དགག་པ། བརྟེན་ནས་བཏགས་པ་ཙམ་དུ་བཞག་པ་
དཔེ་དང་བཅས་པར་བཤད་པ། དེ་ལྟར་བཞག་པ་ལ་མཐར་འཛིན་གྱི་རྟོག་པ་སྤོང་སླ་
བའི་ཡོན་ཏན་བསྟན་པའོ། །དང་བོ་ལ་གཉིས་ལས། ཕྱོགས་སྔ་མ་བརྗོད་པ་དང་།
དེ་དགག་པའོ། །དང་བོ་ནི། འཇིག་ལྟའི་དམིགས་པ་བདག་དེ་གང་ཞེ་ན། འདི་ལ་
གཉིས་ལས། གྲངས་ཅན་གྱི་ལུགས་བརྗོད་པ་དང་། བྱེ་བྲག་པ་ལ་སོགས་པའི་ལུགས་
བརྗོད་པའོ། །དང་བོ་འཆད་པར། ཟ་བོ་རྟག་ དངོས་བྱེད་པོ་མིན་པའི་
བདག །ཡོན་ཏན་བྱ་མེད་མུ་སྟེགས་རྣམས་ཀྱིས་བཏགས། །ཞེས་བྱུང་།
དོན་ནི། ཟ་བ་བོ་སྟེ་བདེ་སྡུག་སོགས་ལ་ལོངས་སྤྱོད་པ་བོ་དང་རྟག་པའི་དངོས་པོ་
དང༌། རྣམ་འགྱུར་རྣམས་ཀྱི་བྱེད་པ་བོ་མིན་པའི་ཁྱད་པར་དང་ལྡན་པའི་བདག་ནི།
རྡུལ་མུན་སྙིང་སྟོབས་ཀྱི་རང་བཞིན་གྱི་ཡོན་ཏན་མེད་པ་དང་། ཁྱབ་པར་བྱེད་པ་ཉིད་



359
འཛམ་
༄༅༅། །གང་ཟག་གི་བདག་མེད་རིགས་པས་སྒྲུབ་པ།
ཡིན་པའི་ཕྱིར་ན་བྱ་བ་མེད་པ་སྟེ། ཁྱད་པར་ལྔ་དང་ལྡན་པར་མུ་སྟེགས་གྲངས་ཅན་པ་
རྣམས་ཀྱིས་བཏགས་སོ། །ཞེས་པའོ། ། ། །
གཉིས་པ་འཆད་པར། དེའི་དབྱེ་ཅུང་ ཟད་ ཅུང་ ཟད་ ལ་ བརྟེན་
ནས། །མུ་སྟེགས་ ཅན་ རྣམས་ ལུགས་ ནི་ ཐ་ དད་ འགྱུར། །ཞེས་བྱུང༌།
དོན་ནི། བདག་དེའི་དབྱེ་བ་ཅུང་ཟད་ཅུང་ཟད་ལ་བརྟེན་ནས་མུ་སྟེགས་ཅན་རྣམས་
ཀྱི་ལུགས་ནི་ཐ་དད་པར་འགྱུར་ཏེ། བྱེ་བྲག་པ་རྣམས་ནི་བློ་དང་བདེ་བ་དང་སྡུག་
བསྔལ་དང་འདོད་པ་དང་སྡང་བ་དང་འབད་པ་དང་ཆོས་དང་ཆོས་མ་ཡིན་པ་དང་བྱ་
བའི་ཤུགས་ཏེ་བདག་གི་ཡོན་ཏན་དགུ་དང་། བདག་དེ་ཡང་རྟག་པ་དང་འབྲས་བུའི་
བྱེད་པ་བོ་དང་། འབྲས་བུ་ལ་ལོངས་སྤྱོད་པའི་ཟ་བ་བོ་དང་ཡོན་ཏན་དང་བཅས་པ་
དང་ཁྱབ་པའི་ཕྱིར་ན་བྱ་བ་མེད་པར་ཡང་སྨྲའོ། །བྱེ་བྲག་པ་ཁ་ཅིག་བྱ་བ་དང་བཅས་
པར་ཁས་ལེན་ནོ། །ཞེས་པའོ། །
གཉིས་པ། དེ་དགག་པ་འཆད་པར། མོ་གཤམ་བུ་ལྟར་སྐྱེ་བ་དང་
བྲལ་ཕྱིར། །དེ་ལྟར་གྱུར་པའི་བདག་ནི་ཡོད་མིན་ཞིང་། །འདི་ནི་
ངར་འཛིན་རྟེན་དུའང་ མི་ རིགས་ ལ། །འདི་ནི་ཀུན་རྫོབ་ཏུ་ཡང་
ཡོད་མི་ འདོད། །གང་ ཕྱིར་ བསྟན་ བཅོས་ བསྟན་ བཅོས་ ལས་དེའི་
ཁྱད། །མུ་སྟེགས་རྣམས་ཀྱིས་གང་བསྟན་དེ་ཀུན་ལ། །རང་གྲགས་མ་
སྐྱེས་གཏན་ཚིགས་ཀྱིས་གནོད་པ། །དེ་ཕྱིར་དེ་ཁྱད་ཀུན་ཀྱང་ཡོད་
མ་ཡིན། །དེ་ཕྱིར་ཕུང་བོ་ལས་གཞན་བདག་མེད་དེ། །ཕུང་བོ་མ་
གཏོགས་དེ་འཛིན་མ་གྲུབ་ཕྱིར། །འཇིག་རྟེན་ངར་འཛིན་བློ་ཡི་རྟེན་
དུ་ཡང་། །མི་ འདོད་དེ་རིག་ མིན་ པའང་ བདག་ལྟའི་ཕྱིར། །གང་



360
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དག་དུད་འགྲོར་བསྐལ་མང་བརྐྱལ་གྱུར་པ། །དེས་ཀྱང་མ་སྐྱེས་རྟག་
འདི་མ་མཐོང་ལ། །ངར་འཛིན་དེ་དག་ལ་ཡང་འཇུག་མཐོང་སྟེ། །
དེས་ན་ཕུང་བོ་ ལས་ གཞན་བདག་འགའ་མེད། །ཅེས་བྱུང་། དོན་ནི།
མོ་གཤམ་གྱི་བུ་ལྟར་སྐྱེ་བ་དང་བྲལ་བའི་ཕྱིར་མུ་སྟེགས་པ་དག་གིས་ཇི་ལྟར་སྒྲོ་བཏགས་
པ་དེ་ལྟར་གྱུར་པའི་བདག་ནི་དེས་སྒྲོ་བཏགས་པ་ལྟར་ཡོད་པ་མིན་ཞིང་། དེ་འདྲ་བའི་
བདག་འདི་ནི་ངར་འཛིན་ལྷན་སྐྱེས་ཀྱི་དམིགས་རྣམ་གཉིས་ཀྱི་ནང་ནས་དམིགས་པའི་
རྟེན་དུའང་མི་རིགས་ལ། དེར་མ་ཟད་དེ་འདྲའི་བདག་འདི་ནི་ཀུན་རྫོབ་ཏུ་ཡང་ཡོད་
པར་མི་འདོད་དོ། །གང་གི་ཕྱིར་གྲངས་ཅན་པ་རྣམས་ཀྱི་བསྟན་བཅོས་དང་། བྱེ་
བྲག་པ་སོགས་ཀྱི་བསྟན་བཅོས་ལས་བདག་དེའི་ཁྱད་པར་ལྔ་མུ་སྟེགས་པ་རྣམས་ཀྱིས་
གང་བསྟན་པ་དེ་ཀུན་ལ་མུ་སྟེགས་པ་རང་ལ་གྲགས་པའི་མ་སྐྱེས་པའི་གཏན་ཚིགས་
ཀྱིས་གནོད་པ་དེ་ཡི་ཕྱིར་མུ་སྟེགས་པས་བཏགས་པའི་བདག་དེ་ཡི་ཁྱད་པར་ཀུན་ཀྱང་
ཡོད་པ་མ་ཡིན་ལ། དེ་ཡི་ཕྱིར་ཕུང་བོ་ལས་ངོ་བོ་གཞན་པའི་བདག་མེད་དེ། ཕུང་བོ་
བཟུང་བ་མ་གཏོགས་པར་བདག་དེ་ཡན་གར་བར་འཛིན་པ་མ་གྲུབ་པའི་ཕྱིར་རོ། །
ཕུང་བོ་ལས་ངོ་བོ་ཐ་དད་པའི་བདག་འདི་འཇིག་རྟེན་སེམས་ཅན་གྱི་ཐོག་མ་མེད་པ་
ནས་ཀྱི་ངར་འཛིན་གྱི་བློ་ཡི་དམིགས་རྟེན་དུ་མི་འདོད་དེ་མུ་སྟེགས་ཀྱིས་བཏགས་པ་
ལྟར་གྱི་བདག་དེ་རིག་པ་མིན་པ་སྟེ། དེའི་རྣམ་པར་མི་འཛིན་པའང་མངོན་པར་ཞེན་
པའི་ཁྱད་པར་ལས་བདག་དང་བདག་གི་ཞེས་བདག་ལྟའི་སྟེ། བདག་ཏུ་ལྟ་བར་
འགྱུར་བའི་ཕྱིར་སེམས་ཅན་གང་དག་དུད་འགྲོར་བསྐལ་བ་མང་བོར་ཚེ་བསྐྱལ་བར་
གྱུར་པ་སྔར་དེ་ཙམ་དུ་ཟིན་ཀྱང་ད་དུང་ཡང་དུད་འགྲོའི་སྐྱེ་གནས་ལས་ལྡོག་པར་མི་
འགྱུར་བ་དེས་ན་མུ་སྟེགས་ཀྱིས་བཏགས་པའི་མ་སྐྱེས་པ་དང་། རྟག་པའི་བདག་འདི་



361
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
མ་མཐོང་ལ་ངར་འཛིན་དེ་དག་ལ་ཡང་འཇུག་པར་མཐོང་སྟེ། དེས་ན་ཕུང་བོ་ལས་ངོ་
བོ་ཐ་དད་པའི་བདག་འགའ་ཡང་མེད་དོ། །ཞེས་པའོ། །འདིར་ཕུང་བོ་ལས་ངོ་བོ་ཐ་
དད་པ་ངར་འཛིན་ལྷན་སྐྱེས་ཀྱི་དམིགས་རྟེན་དུ་བཀག་པས། འདི་ནི་ངར་འཛིན་
རྟེན་དུའང་མི་རིགས་ལ། །ཞེས་པའི་སྐབས་ཀྱི་འགོག་ཚུལ་དང་ཟློས་སྐྱོན་མེད་དེ།
དེར་བདག་རྫས་སུ་གྲུབ་པ་ཙམ་བདག་ལྟའི་དམིགས་པ་ཡིན་པ་བཀག་པའི་ཕྱིར་རོ། །
གཉིས་པ། རང་སྡེས་བཏགས་པའི་ཕུང་བོ་ཉིད་བདག་ཏུ་འདོད་པ་དགག་པ་
ལ་ལྔ། ཕུང་བོ་བདག་ཏུ་འདོད་པ་ལ་གནོད་བྱེད་བསྟན་པ་དང་། དེ་ལྟར་འདོད་མི་
རིགས་པའི་སྒྲུབ་བྱེད་བསྟན་པ། ཕུང་བོ་བདག་ཏུ་སྨྲ་བ་ལ་གནོད་བྱེད་གཞན་བསྟན་
པ། ཕུང་བོ་བདག་ཏུ་གསུངས་པ་སོགས་ཀྱི་དགོངས་པ་བཤད་པ། གཞན་གྱི་ལུགས་
འབྲེལ་མེད་དུ་བསྟན་པའོ། །དང་བོ་ལ་གཉིས། དངོས་དང་སྐྱོན་སྤོང་དགག་པའོ། །
དང་བོ་ལ་གཉིས། འདོད་པ་བརྗོད་པ་དང་དེ་དགག་པའོ། །དང་བོ་འཆད་པར།
ཕུང་ བོ་ ལས་ གཞན་ བདག་ གྲུབ་ མེད་ པའི་ ཕྱིར། ། བདག་ ལྟའི་
དམིགས་པ་ཕུང་བོ་ ཁོ་ན་འོ། །ཁ་ཅིག་བདག་ལྟའི་རྟེན་དུ་ཕུང་བོ་
ནི། །ལྔ་ ཆར་ ཡང་ འདོད་ ཁ་ ཅིག་ སེམས་ གཅིག་ འདོད། །ཅེས་བྱུང་།
དོན་ནི། རང་གི་སྡེ་བ་དག་ན་རེ། ཕུང་བོ་ལས་ངོ་བོ་གཞན་པའི་བདག་གྲུབ་པ་མེད་
པའི་ཕྱིར། བདག་ལྟ་སྟེ་འཇིག་ལྟའི་དམིགས་རྣམ་གཉིས་ཀྱི་ནང་གི་དམིགས་པ་ནི་
ཕུང་བོ་ཁོ་ནའོ། །དེའི་ཕྱིར་བདག་ནི་རང་གི་ཕུང་བོ་ཙམ་ཡིན་ནོ། །ཞེས་མང་བཀུར་
བ་ཟེར་རོ། །མང་བཀུར་བ་ཁ་ཅིག བདག་ལྟའི་རྟེན་དུ་སྟེ་དེའི་དམིགས་པར་རང་གི་
ཕུང་བོ་ལྔ་ཆར་ཡང་འདོད་དེ། བཅོམ་ལྡན་འདས་ཀྱིས་དགེ་སློང་དག་དགེ་སྦྱོང་ངམ་
བྲམ་ཟེ་གང་སུ་དག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་



362
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལེན་པའི་ཕུང་བོ་ལྔ་བོ་འདི་ཁོ་ན་ལ་ཡང་དག་པར་རྗེས་སུ་བལྟའོ་ཞེས་གསུངས་པའི་
ཕྱིར་ཟེར། ཡང་མང་བཀུར་བ་ཁ་ཅིག་ནི། སེམས་གཅིག་བུ་བདག་གོ་ཞེས་འདོད་དེ།
བདག་ཉིད་བདག་གི་མགོན་ཡིན་གྱི། །གཞན་ནི་སུ་ཞིག་མགོན་དུ་འགྱུར། །བདག་
ཉིད་ཉེ་བར་ཐུལ་བས་ནི། །མཁས་པས་མཐོ་རིས་འཐོབ་པར་འགྱུར། །ཞེས་དང་།
མདོ་གཞན་ལས་ཀྱང་། སེམས་འདུལ་བས་ནི་ལེགས་པ་སྟེ། །སེམས་འདུལ་བས་ནི་
བདེ་བ་འདྲེན། །ཞེས་རེས་འགའ་བདག་འདུལ་བར་གསུངས་པ་དང་། རེས་འགའ་
སེམས་འདུལ་བར་གསུངས་པའི་ཕྱིར་ཟེར། ཞེས་པའོ། །་་་་ ::
གཉིས་པ་དེ་དགག་པ་འཆད་པར། གལ་ཏེ་ཕུང་བོ་བདག་ན་དེ་ཕྱིར་
ཏེ། །མང་བས་བདག་དེ་དག་ཀྱང་མང་བོར་འགྱུར། །བདག་ནི་རྫས་
སུ་འགྱུར་ ཞིང་ དེར་ ལྟ་བ། །རྫས་ ལ་ འཇུག་ པས་ ཕྱིན་ ཅི་ ལོག་ མི་
འགྱུར། །མྱ་ངན་འདས་ཚེ་ངེས་པར་བདག་ ཆད་ འགྱུར། །མྱ་ངན་
འདས་སྔོན་སྐད་ཅིག་དག་ལ་ནི། །སྐྱེ་འཇིག་བྱེད་པོ་མེད་པས་དེ་
འབྲས་མེད། །གཞན་གྱིས་བསགས་ ལ་ གཞན་གྱིས་ཟ་བར་འགྱུར། །
ཞེས་བྱུང་། དོན་ནི། གལ་ཏེ་རང་རྒྱུད་ཀྱི་ཕུང་བོ་ལྔ་བདག་ཡིན་པའི་ཕྱོགས་ལྟར་ན་
དེ་ཡི་ཕྱིར་ཕུང་བོ་དེ་མང་བས་གང་ཟག་གཅིག་ལའང་བདག་དེ་དག་ཀྱང་མང་བོར་
འགྱུར་རོ། །བདག་ནི་རྫས་སུ་ཡོད་པར་འགྱུར་ཞིང་ཕུང་བོ་དེར་ལྟ་བའི་འཇིག་ཚོགས་
ལ་ལྟ་བ་རྫས་ལ་འཇུག་པ་སྟེ་རྫས་སུ་གྲུབ་པའི་ཡུལ་ཅན་ཡིན་པས་ཕྱིན་ཅི་ལོག་ཏུ་མི་
འགྱུར་རོ། །གཞན་ཡང་། རང་གི་ཕུང་བོ་བདག་ཡིན་ན་ཁྱོད་ཀྱི་ལྟར་ལྷག་མེད་མྱ་
ངན་ལས་འདས་པའི་ཚེ་ཕུང་བོ་ལྔ་རྒྱུན་ཆད་པས་ངེས་པར་བདག་རྒྱུན་ཆད་པར་
འགྱུར་རོ། །དེའི་ཕྱིར་མཐར་འཛིན་གྱི་ཆད་པའི་ལྟ་བར་འགྱུར་ཏེ། ཁྱེད་ཅག་གིས་



363
༄༅༅། །གང་ཟག་གི་བདག་མེད་རིགས་པས་སྒྲུབ་པ།
གང་བདག་ཏུ་བཟུང་བ་དེ་ཉིད་ལ་རྟག་ཆད་དུ་འཛིན་པ་མཐར་འཛིན་གྱི་ལྟ་བར་
འདོད་པའི་ཕྱིར། མྱ་ངན་ལས་འདས་པར་ཞུགས་པའི་སྔོན་གྱི་སྐད་ཅིག་དག་ལ་ནི། །
ཕུང་བོ་སྐད་ཅིག་རེ་རེར་ངོ་བོ་ཉིད་ཀྱིས་སོ་སོ་བའི་སྐྱེ་འཇིག་བྱེད་པར་འགྱུར་རོ། །
སྐད་ཅིག་སྔ་ཕྱི་ངོ་བོ་ཉིད་ཀྱིས་གཞན་ཡིན་ན་དེའི་ཚེ་བྱེད་པ་བོ་མེད་པས་ལས་ལ་ཡང་
གནས་པའི་རྟེན་མེད་པའི་ཕྱིར། ལས་ཀྱང་མེད་པས་ལས་དེ་འབྲས་བུ་དང་འབྲེལ་བ་
མེད་པ་ཉིད་དུ་འགྱུར་རོ། །སྐད་ཅིག་སྔ་མས་བྱས་པའི་ལས་ཀྱི་འབྲས་བུ་ལ་སྐད་ཅིག་
ཕྱི་མ་རྣམས་སུ་ངོ་བོ་ཉིད་ཀྱིས་ལོངས་སྤྱོད་པས་སྐྱོན་མེད་དོ་ཞེ་ན། དེའི་ཚེ་གཞན་
གྱིས་བསགས་པའི་ལས་ཀྱི་རྣམ་པར་སྨིན་པ་ལ་གཞན་གྱིས་ལོངས་སྤྱོད་པའི་ཕྱིར་ཡང་
གཞན་གྱིས་བསགས་པའི་ལས་ཀྱི་འབྲས་བུ་ལ་གཞན་གྱིས་ཟ་བར་འགྱུར་རོ། །དེ་ལྟ་
ན་ལས་བྱས་པ་ཆུད་ཟ་བ་དང་མ་བྱས་པ་དང་ཕྲད་པར་འགྱུར་རོ། །ཞེས་པའོ། །
གཉིས་པ་སྐྱོན་སྤོང་དགག་པ་འཆད་པར། དེ་ ཉིད་ དུ་ རྒྱུད་ ཡོད་ན་
སྐྱོན་མེད་ན། །སྔར་ རྣམ་དཔྱད་ཚེ་ རྒྱུད་ ལ་ ཉེས་བཤད་ཟིན། །དེ་
ཕྱིར་ཕུང་བོ་དང་སེམས་བདག་མི་རིགས། །ཞེས་བྱུང་། དོན་ནི། གལ་ཏེ་
སྐད་ཅིག་སྔ་ཕྱི་རྣམས་ངོ་བོ་ཉིད་ཀྱིས་གཞན་ཡིན་ཡང་དེ་ཁོ་ན་ཉིད་དུ་རྒྱུད་གཅིག་ཡོད་
པས་སྐྱོན་མེད་དོ་ཞེ་ན། དེ་ཡང་མི་འཐད་དེ། རང་བཞིན་གྱིས་ཐ་དད་པ་རྣམས་སྔར་
བྱམས་པ་ཉེར་སྦས་སོགས་རྣམ་པར་དཔྱད་ཚེ་རྒྱུད་གཅིག་པ་ལ་ཉེས་པ་བཤད་ཟིན་ཏོ། །
ལས་མ་བྱས་པ་དང་ཕྲད་པ་དང་བྱས་པ་ཆུད་ཟ་བ་སོགས་ཀྱི་ཐལ་བ་མི་ལྡོག་པ་དེ་ཡི་
ཕྱིར་རང་གི་ཕུང་བོ་དང་། རང་གི་སེམས་རང་གི་བདག་ཉིད་དུ་འདོད་པ་མི་རིགས་
སོ། །ཞེས་པའོ། །
གཉིས་པ་དེ་ལྟར་འདོད་ མི་ རིགས་ པའི་ སྒྲུབ་བྱེད་ བསྟན་ པ་ འཆད་ པར།



364
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཇིག་རྟེན་མཐའ་ ལྡན་ ལ་སོགས་མེད་ཕྱིར་རོ། །ཞེས་བྱུང་
། དོན་ནི།
ཕུང་བོ་བདག་ཏུ་མི་རིགས་པའི་རྒྱུ་མཚན་གཞན་ཡང་། ཕུང་བོ་བདག་མ་ཡིན་པར་
ཐལ། ཡིན་ན་བདག་དང་འཇིག་རྟེན་མཐའ་དང་ལྡན་པ་ལ་སོགས་པར་འགྱུར་དགོས་
ན། བདག་དང་འཇིག་རྟེན་མཐའ་དང་ལྡན་པ་ལ་སོགས་པ་མེད་པའི་ཕྱིར་རོ། །ཞེས་
པའོ། །
གསུམ་པ་ཕུང་བོ་བདག་ཏུ་སྨྲ་བ་ལ་གནོད་བྱེད་གཞན་བསྟན་པ་འཆད་པར།
ཁྱོད་ཀྱི་ རྣལ་ འབྱོར་ བདག་ མེད་ མཐོང་ བ་ ལ། །དེ་ ཚེ་ ངེས་ པར་
དངོས་རྣམས་ མེད་ པར་ འགྱུར། །རྟག་ བདག་ སྤོང་ ན་ དེ་ ཚེ་ དེ་ ཡི་
ཕྱིར། །ཁྱོད་ཀྱི་སེམས་སམ་ཕུང་བོ་བདག་མི་འགྱུར། །ཁྱོད་ཀྱི་རྣལ་
འབྱོར་བདག་མེད་མཐོང་བ་ཡིས། །གཟུགས་སོགས་དེ་ཉིད་རྟོགས་
པར་མི་འགྱུར་ཞིང་། །གཟུགས་ལ་དམིགས་ནས་འཇུག་ཕྱིར་འདོད་
ཆགས་སོགས། །སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །ཞེས་བྱུང་།
དོན་ནི། མང་བཀུར་བ་ཁྱོད་ཀྱི་ལྟར་ན། རྣལ་འབྱོར་པས་བདག་མེད་མངོན་སུམ་དུ་
མཐོང་བ་ལ། དེ་ཡི་ཚེ་ངེས་པར་ཕུང་བོའི་ངོ་བོ་རྣམས་མེད་པར་རྟོགས་པར་འགྱུར་ཏེ།
ཕུང་བོ་དང་སེམས་བདག་ཡིན་པའི་ཕྱིར་རོ། །དེ་ལྟར་འདོད་པ་ཡང་མ་ཡིན་པས་དེའི་
ཕྱིར་ཕུང་བོ་བདག་མ་ཡིན་ནོ། །བདག་མེད་མངོན་སུམ་དུ་མཐོང་བའི་དུས་སུ་རྟག་
གཅིག་རང་དབང་ཅན་གྱི་བདག་མེད་རྟོགས་པ་ཡིན་པས་སྐྱོན་མེད་དོ་སྙམ་ན། གལ་
ཏེ་བདག་མེད་མཐོང་བའི་དུས་སུ་རྟག་པའི་བདག་ནང་གི་སྐྱེས་བུ་སྤོང་བ་སྟེ་མེད་པར་
མཐོང་བ་ཡིན་ན་ནི་དེ་ལྟར་འདོད་པ་དེ་ཡི་ཚེ་སྐབས་གཞན་དུ་བདག་གི་སྒྲའི་དོན་དོན་
གཞན་ལ་དྲང་དུ་མི་རུང་བ་དེ་ཡི་ཕྱིར་ཁྱོད་ཀྱི་སེམས་སམ་ཕུང་བོ་བདག་ཏུ་མི་འགྱུར་



༄༅༅། །གང་ཟག་གི་བདག་མེད་རིགས་པས་སྒྲུབ་པ། །
365
རོ། །སྐྱོན་གཞན་ཡང་ཡོད་དེ། ཁྱོད་ཀྱི་ལྟར་ན་རྣལ་འབྱོར་པས་བདག་མེད་མངོན་
སུམ་དུ་མཐོང་བ་དེ་ཡིས་གཟུགས་སོགས་ཀྱི་དེ་ཉིད་རྟོགས་པར་མི་འགྱུར་ཞིང་སྟེ་མི་
འགྱུར་ཏེ་དེས་དེའི་ཚེ་མུ་སྟེགས་ཀྱིས་ཀུན་བཏགས་པའི་རྟག་པའི་བདག་ཙམ་ཞིག་
མེད་པར་མཐོང་བའི་ཕྱིར་རོ། །གཟུགས་སོགས་ལ་བདེན་པར་དམིགས་ནས་འཇུག་
པའི་ཕྱིར། འདོད་ཆགས་སོགས་ད་དུང་སྐྱེ་བར་འགྱུར་ཏེ། གཟུགས་ལ་སོགས་པ་དེ་
ཡི་ངོ་བོ་སྟེ་ཡིན་ལུགས་རྟོགས་པ་མེད་པའི་ཕྱིར། ཞེས་པའོ། ། |
བཞི་བ་ཕུང་བོ་བདག་ཏུ་གསུངས་པ་སོགས་ཀྱི་དགོངས་པ་བཤད་པ་ལ་ལྔ།
བདག་ཏུ་ལྟ་བ་ཐམས་ཅད་ཕུང་བོ་ཁོ་ན་ལ་ལྟ་བར་གསུངས་པའི་དོན་བཤད་པ་དང་།
མདོ་གཞན་ལ་བརྟེན་ནས་ཕུང་བོ་ཚོགས་ཙམ་བདག་མ་ཡིན་པར་བཤད་པ། ཕུང་བོ་
ཚོགས་པའི་དབྱིབས་ཀྱི་བཀོད་པ་བདག་མ་ཡིན་པ། ཕུང་བོ་ཚོགས་ཙམ་བདག་ཏུ་
འདོད་པ་ལ་གནོད་བྱེད་གཞན་བསྟན་པ། ཐུབ་པས་བདག་དེ་ཁམས་དྲུག་སོགས་ལ་
བརྟེན་ནས་བཏགས་པར་གསུངས་པའོ། །དང་བོ་ལ་གསུམ། ལུང་གི་དགོངས་པ་
དགག་ཕྱོགས་ནས་ཡིན་པར་བསྟན་པ་དང་། སྒྲུབ་ཕྱོགས་ནས་ཡིན་དུ་ཆུགས་ཀྱང་
ཕུང་བོ་བདག་ཏུ་སྟོན་པ་མ་ཡིན་པ། དེ་དག་ལ་གཞན་གྱིས་རྩོད་པ་སྤོང་བའོ། །དང་
བོ་འཆད་པར། གང་ཕྱིར་སྟོན་པས་ཕུང་བོ་བདག་གོ་ཞེས། །གསུངས་
པ་དེ་ཕྱིར་ཕུང་བོ་བདག་འདོད་ན། །དེ་ནི་ཕུང་ལས་གཞན་བདག་
འགོག་པ་སྟེ། །གཟུགས་བདག་མིན་སོགས་མདོ་གཞན་གསུངས་ཕྱིར་
རོ། །གང་ཕྱིར་གཟུགས་ཚོར་བདག་མིན་འདུ་ཤེས་ཀྱང་། །མ་ཡིན་
འདུ་བྱེད་ རྣམས་ མིན་རྣམ་ཤེས་ཀྱང་། །མིན་ པར་ མདོ་ གཞན་ ལས་
གསུངས་དེ་ཡི་ ཕྱིར། །མདོར་ བསྟན་ཕུང་བོ་ བདག་ ཅེས་ བཞེད་ མ་



366
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡིན། །ཞེས་བྱུང་། དོན་ནི། གང་གི་ཕྱིར་སྟོན་པས། དགེ་སློང་དག་དགེ་སྦྱོང་ངམ་
བྲམ་ཟེ་གང་སུ་དག་ནས་བལྟའོ་ཞེས་པས་ཕུང་བོ་བདག་གོ་ཞེས་གསུངས་པ་དེ་ཡི་ཕྱིར་
ཕུང་བོ་བདག་ཏུ་འདོད་ན་མདོ་དེ་ནི་ཕུང་བོ་ལས་ངོ་བོ་གཞན་པའི་བདག་བདག་ཏུ་ལྟ་
བའི་དམིགས་པར་འདོད་པ་ནི་ཁོ་ན་ཞེས་པའི་ངེས་བཟུང་གིས་འགོག་པ་སྟེ། ཀུན་
རྫོབ་བདེན་པ་ལ་ལྟོས་ནས་མུ་སྟེགས་ཀྱི་གཞུང་དགག་པའི་ཕྱིར་དང་། ཀུན་རྫོབ་
བདེན་པར་ཡོད་པའི་བདག་ ཕྱིན་ཅི་མ་ལོག་པར་བསྟན་པའི་ཕྱིར་དང་། གཟུགས་
བདག་མིན་སོགས་མདོ་གཞན་ལས་གསུངས་པའི་ ཕྱིར་རོ། ། མདོ་གཞན་ལས་
དགག་པ་ཇི་ལྟར་ཡིན་ཞེ་ན། གང་གི་ཕྱིར་གཟུགས་དང་ཚོར་བ་བདག་མིན་པ་དང་།
འདུ་ཤེས་ཀྱང་བདག་མ་ཡིན་པ་དང་། འདུ་བྱེད་རྣམས་ཀྱང་བདག་མིན་པ་དང་།
རྣམ་ཤེས་ཀྱང་བདག་མིན་པར་མདོ་གཞན་ལས་གསུངས་པ་དེ་ཡི་ཕྱིར། ཉེ་བར་ལེན་
པའི་ཕུང་བོ་ལྔ་བོ་འདི་དག་ཁོ་ན་ལ་བདག་གོ་སྙམ་དུ་ཡང་དག་པར་བལྟའོ། །ཞེས་
མདོར་བསྟན་པ་འདི་ལས་ནི་ཕུང་བོ་རྣམས་བདག་ཅེས་བཞེད་པ་མ་ཡིན་ནོ། །ཞེས་
པའོ། །
གཉིས་པ་སྒྲུབ་ཕྱོགས་ནས་ཡིན་དུ་ཆུགས་ཀྱང་ཕུང་བོ་བདག་ཏུ་སྟོན་པ་མ་ཡིན་
པ་འཆད་པར། ཕུང་བོ་བདག་ཅེས་བརྗོད་ཚེ་ཕུང་རྣམས་ཀྱི། །ཚོགས་
པ་ཡིན་གྱི་ཕུང་བོའི་ངོ་བོ་མིན། །མགོན་མིན་འདུལ་བའམ་དབང་
བོ་ཉིད་ཀྱང་མིན། །དེ་མེད་ཕྱིར་དེ་ཚོགས་པ་མ་ཡིན་ནོ། །ཞེས་བྱུང་།
དོན་ནི། དགེ་སྦྱོང་ངམ་བྲམ་ཟེ་གང་སུ་དག་སོགས་ཀྱི་མདོས་ཕུང་བོ་བདག་ཅེས་
བརྗོད་པའི་ཚེ་ཕུང་བོ་རྣམས་ཀྱི་ཚོགས་པ་བདག་ཏུ་བརྗོད་པ་ཡིན་གྱི། ཕུང་བོའི་ངོ་བོ་
རེ་རེ་བ་བདག་ཏུ་སྟོན་པ་མ་ཡིན་ཏེ། དཔེར་ན། ཤིང་རྣམས་ནི་ཚོགས་པ་ནགས་
་་་
27



༄༅༅། །གང་ཟག་གི་བདག་མེད་རིགས་པས་སྒྲུབ་པ། །
367
ཚལ་ལོ་ཞེས་བརྗོད་པ་ན་ཤིང་གི་ཚོགས་པ་ནགས་ཚལ་ཡིན་གྱི་ཤིང་གི་ངོ་བོ་རེ་རེ་བ་
ནགས་སུ་བརྗོད་པ་མིན་པ་བཞིན་དུ་ཕུང་བོ་ཚོགས་པ་བདག་ཡིན་པར་འདོད་དོ་ཞེ་ན།
དེ་ལྟ་ན་བདག་ནི་མགོན་དང་འདུལ་བའམ་དབང་བོ་ཉིད་དུ་གསུངས་ལ། ཁྱོད་ལྟར་
ན་ཚོགས་པ་རྐྱང་བ་དེ་མགོན་མིན་ཞིང་། འདུལ་བའམ་དབང་བོ་ཉིད་ཀྱང་མིན་ཏེ།
ཚོགས་པ་ཙམ་དེ་ནི་རྫས་སུ་མེད་པའི་ཕྱིར་ན་བདག་དེ་ཕུང་བོ་ཚོགས་པ་ཙམ་མ་ཡིན་
ནོ། །ཞེས་པའོ། ། |
གསུམ་པ། དེ་དག་ལ་གཞན་གྱིས་རྩོད་པ་སྤོང་བ་འཆད་པར། དེ་ཚེ་དེ་ཡི་
ཡན་ལག་ཚོགས་ གནས་ རྣམས། །ཤིང་རྟ་ ཉིད་ འགྱུར་ ཤིང་ རྟ་ དང་
བདག་མཚུངས། །ཞེས་བྱུང་། དོན་ནི། ཚོགས་པ་ནི་ཚོགས་པ་ཅན་ལས་ངོ་བོ་ཐ་
དད་མེད་པའི་ཕྱིར། འབྲས་བུ་མགོན་བྱེད་པ་ནི་ཚོགས་པ་ཅན་ཕུང་བོ་རྣམས་ཡིན་
པར་རྟོགས་པའི་ཕྱིར་རོ། །དེའི་ཕྱིར་ཚོགས་པ་ཡང་མགོན་ཉིད་དང་འདུལ་བ་དང་།
དབང་བོ་ཉིད་དུ་རིགས་པར་འགྱུར་རོ་སྙམ་ན་དེ་ཡང་མི་འཐད་དེ། བདག་གི་སྒྲ་
ཚོགས་པ་དང་ཚོགས་པ་ཅན་ཕུང་བོ་ལ་སྦྱོར་བ་འདི་ལ། གལ་ཏེ་ཕུང་བོ་བདག་ན་ཞེས་
སོགས་ཀྱི་ཉེས་པ་བཤད་ཟིན་པའི་ཕྱིར། སྐྱོན་གཞན་ཡང་ཡོད་དེ། ཕུང་བོ་ཚོགས་པ་
བདག་ཏུ་འདོད་པ་དེ་ཡི་ཚེ་ཤིང་རྟ་དེའི་ཡན་ལག་གི་ཚོགས་པ་ཕྱོགས་གཅིག་ཏུ་གནས་
པ་རྣམས་ཤིང་རྟ་ཉིད་དུ་འགྱུར་བའི་སྐྱོན་ཡོད་དེ། ཤིང་རྟ་དང་བདག་གཉིས་རང་གི་
ཡན་ལག་ཚོགས་པ་ལ་འཇོག་མི་འཇོག་མཚུངས་པའི་ཕྱིར་ཏེ། མདོ་ལས། ཇི་ལྟར་
ཡན་ལག་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར། །དེ་བཞིན་ཕུང་
བོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་གསུངས་པས་སོ། །
ཞེས་པའོ། །
| ན་ ་་་་་



368
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཉིས་པ། མདོ་གཞན་ལ་བརྟེན་ནས་ཕུང་བོ་ཚོགས་ཙམ་བདག་མ་ཡིན་པར་
བཤད་པ་འཆད་པར། མདོ་ལས་ཕུང་བོ་བརྟེན་ནས་ཡིན་གསུངས་པ། །དེ་
ཕྱིར་ཕུང་བོ་འདུས་ཙམ་བདག་མ་ཡིན། །ཞེས་བྱུང་། དོན་ནི། མདོ་ལས།
ཕུང་བོ་ཚོགས་ཙམ་ལ་བརྟེན་ནས་སེམས་ཅན་དུ་འདོགས་པ་ཡིན་ནོ། །ཞེས་གསུངས་པ་
དེ་ཡི་ཕྱིར། ཕུང་བོ་འདུས་པ་སྟེ་ཚོགས་པ་ཙམ་བདག་མ་ཡིན་ནོ། །ཞེས་པའོ། །ཚོ
གསུམ་པ། ཕུང་བོ་ཚོགས་པའི་དབྱིབས་ཀྱི་བཀོད་པ་བདག་མ་ཡིན་པར་
འཆད་པར།དབྱིབས་ཞེ་ན་དེ་གཟུགས་ཅན་ལ་ཡོད་ཕྱིར། །ཁྱོད་ལ་དེ་
དག་ ཉིད་ བདག་ ཅེས་ འགྱུར་ གྱི། །སེམས་ སོགས་ ཚོགས་ ནི་ བདག་
ཉིད་འགྱུར་མིན་ཏེ། །གང་ཕྱིར་དེ་དག་ལ་དབྱིབས་ཡོད་མ་ཡིན། །
ཞེས་བྱུང་། དོན་ནི། ཕུང་བོ་རྣམས་ཀྱི་དབྱིབས་ཀྱི་བཀོད་པ་བདག་ཡིན་ནོ་ཞེ་ན།
དབྱིབས་དེ་ནི་གཟུགས་ཅན་ཁོ་ན་ལ་ཡོད་པའི་ཕྱིར། ཁྱོད་ཀྱི་ལུགས་ལ་གཟུགས་ཅན་
དེ་དག་ཉིད་བདག་ཅེས་བྱ་བར་འགྱུར་གྱི། སེམས་སོགས་ཀྱི་ཚོགས་པ་ནི་བདག་ཉིད་
དུ་འགྱུར་བ་མ་ཡིན་ཏེ། གང་གི་ཕྱིར་ན་སེམས་དང་སེམས་བྱུང་དེ་དག་ལ་དབྱིབས་
ཡོད་པ་མ་ཡིན་པའི་ཕྱིར་རོ། །ཞེས་པའོ། ། 1:|: ་ ་ | ཨུ་
བཞི་བ། ཕུང་བོ་ཚོགས་ཙམ་བདག་ཏུ་འདོད་པ་ལ་གནོད་བྱེད་གཞན་བསྟན་
པ་འཆད་པར། ལེན་པོ་རང་ཉེར་ལེན་གཅིག་རིགས་དངོས་མིན། །དེ་
ལྟ་ན་ལས་བྱེད་པོ་གཅིག་ཉིད་འགྱུར། །བྱེད་པོ་མེད་ལས་ཡོད་སྙམ་
བློ་ཡིན་ན། །མ་ཡིན་ གང་ ཕྱིར་ བྱེད་པོ་མེད་ལས་མེད། །ཅེས་བྱུང་།
དོན་ནི། ཉེ་བར་ལེན་པ་བོ་རང་སྟེ། བྱེད་པ་བོ་བདག་དེ་བླང་བྱ་ཉེར་ལེན་གྱི་ཕུང་བོ་
དང་གཅིག་པར་རིགས་པའི་ངོ་བོ་མིན་པའམ་དེ་གཉིས་གཅིག་པའི་ངོ་བོར་རིགས་པ་



369
༄༅༅། །གང་ཟག་གི་བདག་མེད་རིགས་པས་སྒྲུབ་པ།
མ་ཡིན་ནོ། །ཕུང་བོ་ཚོགས་ཙམ་བདག་ཡིན་པ་དེ་ལྟ་ན་ནི་ལས་དང་བྱེད་པ་བོ་རྣམས་
གཅིག་ཉིད་དུ་འགྱུར་ན་དེ་འདོད་མི་རིགས་ཏེ། བུམ་པ་དང་རྫ་མཁན་ཡང་གཅིག་ཏུ་
འགྱུར་རོ། །བྱེད་པ་བོ་བདག་མེད་ཀྱང་ལས་སུ་བྱ་བ་ཕུང་བོ་འདུས་པ་ཙམ་ཞིག་རང་
བཞིན་གྱིས་ཡོད་དོ་སྙམ་དུ་བློ་ལ་སེམས་པ་ཡིན་ན་དེ་ནི་འཐད་པ་མ་ཡིན་ཏེ། གང་གི་
ཕྱིར་བྱེད་པ་བོ་མེད་པར་ལས་མེད་པའི་ཕྱིར། ཞེས་པའོ། ། ། །
ལྔ་བ། ཐུབ་པས་བདག་དེ་ཁམས་དྲུག་ལ་སོགས་པ་ལ་བརྟེན་ནས་བཏགས་
པར་གསུངས་པ་འཆད་པར། གང་ཕྱིར་ཐུབ་ པས་ བདག་དེ་ ས་ཆུ་མེ། །
རླུང་དང་ རྣམ་ ཤེས་ ནམ་ མཁའ་ ཞེས་ བྱ་ བ། །ཁམས་དྲུག་དང་ ནི་
མིག་སོགས་རེག་པ་ཡི། །རྟེན་དྲུག་དག་ལ་བརྟེན་ནས་ཉེར་བསྟན་
ཞིང་། །སེམས་དང་སེམས་བྱུང་ཆོས་རྣམས་ཉེར་བཟུང་ནས། །ངེས་
གསུངས་དེ་ཕྱིར་དེ་ནི་དེ་རྣམས་དང་། །དེ་ཉིད་མ་ཡིན་ཚོགས་ཙམ་
ཉིད་མིན་ཏེ། །དེ་ཕྱིར་ ངར་འཛིན་བློ་དེ་རྣམས་ལ་མིན། །ཞེས་བྱུང་།
དོན་ནི། ཕུང་སོགས་ཚོགས་ཙམ་བདག་ཏུ་འདོད་པ་ལ་སྐྱོན་གཞན་ཡང་ཡོད་དེ། རྒྱུ་
མཚན་གང་གི་ཕྱིར་ན་ཐུབ་པས། ཡབ་སྲས་མཇལ་བའི་མདོ་ལས། བདག་དེ་ས་ཆུ་མེ་
རླུང་དང་། རྣམ་ཤེས་དང་བུ་ག་ནམ་མཁའ་ཞེས་བྱ་བ་ཁམས་དྲུག་དང་ནི་མིག་སོགས་
རེག་པ་ཡི་སྟེ། མིག་གི་རེག་པ་ཡི་སྐྱེ་མཆེད་ནས་ཡིད་ཀྱི་རེག་པ་ཡི་སྐྱེ་མཆེད་བར་རྟེན་
དྲུག་དག་ལ་བརྟེན་ནས་ཉེ་བར་བསྟན་ཞིང་། སེམས་དང་སེམས་བྱུང་གི་ཆོས་རྣམས་
གདགས་གཞིར་ཉེ་བར་བཟུང་བ་ལ་བརྟེན་ནས་བདག་ཏུ་འདོགས་སོ། །ཞེས་ངེས་
པར་ཏེ་གསལ་བར་གསུངས་པ་དེ་ཡི་ཕྱིར་བདག་དེ་ནི་སའི་ཁམས་ལ་སོགས་པའི་ཡ་
གྱལ་དེ་རྣམས་དང་དེ་ཉིད་མ་ཡིན་པ་སྟེ། དེ་རྣམས་རེ་རེ་ནས་བདག་ཏུ་མི་རུང་ལ་དེ་



37()
9༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྣམས་ཀྱི་ཚོགས་པ་ཙམ་ཉིད་ཀྱང་བདག་ཏུ་འཇོག་པ་མིན་ཏེ། དེ་ཡི་ཕྱིར་ཐོག་མེད་
ནས་ཞུགས་པའི་ངར་འཛིན་པའི་བློ་དེས་ཆོས་དེ་རྣམས་ཀྱི་ཚོགས་པ་དང་ཡ་གྱལ་ལ་
དམིགས་པ་མ་ཡིན་ནོ། །ཞེས་པའོ། ། བ་ 1: 1
ལྔ་བ། གཞན་གྱི་ལུགས་འབྲེལ་མེད་དུ་བསྟན་པ་འཆད་པར། བདག་མེད་
རྟོགས་ཚེ་ རྟག་ པའི་ བདག་ སྤོང་ ཞིང༌། །འདི་ ནི་ ངར་ འཛིན་ རྟེན་
དུའང་མི་འདོད་པ། །དེ་ཕྱིར་བདག་མེད་ཤེས་པས་བདག་ལྟ་བ། །
དཔྱིས་ཀྱང་འབྱིན་ཞེས་སྨྲ་བ་ཤིན་དུ་མཚར། །རང་ཁྱིམ་རྩིག་ཕུག་
སྦྲུལ་གནས་ མཐོང་བཞིན་དུ། །འདི་ན་གླང་ཆེན་མེད་ ཅེས་ དོགས་
བསལ་ཏེ། །སྦྲུལ་གྱི་འཇིགས་ པའང་ སྤོང་ བར་བྱེད་པ་ནི། །ཀྱེ་མ་
གཞན་གྱི་གནམ་པོར་འགྱུར་ཉིད་དོ། །ཞེས་བྱུང་། དོན་ནི། གང་ཟག་གི་
བདག་མེད་མངོན་སུམ་དུ་རྟོགས་པར་འདོད་པའི་ཚེ་ནི་རྟག་པའི་བདག་སྤོང་བ་སྟེ།
མེད་པར་མཐོང་ཞིང་རྟག་པའི་བདག་འདི་ནི་འཇིག་ལྟ་ལྷན་སྐྱེས་ཀྱི་ངར་འཛིན་གྱི་
རྟེན་ཏེ་དམིགས་པ་དང་། རྣམ་པ་གང་རུང་གི་ཡུལ་དུའང་མི་འདོད་པ་དེ་ཡི་ཕྱིར་རྟག་
པའི་བདག་ཙམ་མེད་པར་མཐོང་བའི་ཤེས་པ་གོམས་པས་ཐོག་མ་མེད་པ་ནས་ཞུགས་
པའི་བདག་ཏུ་ལྟ་བ་དཔྱིས་ཀྱང་སྟེ་དྲུངས་ནས་འབྱིན་ཞེས་སྨྲ་བ་ནི་ཤིན་ཏུ་ངོ་མཚར་
ཏེ། དཔེར་ན། རང་ཁྱིམ་གྱི་རྩིག་ཕུག་ན་སྦྲུལ་གནས་པ་མཐོང་ནས་འཇིགས་བཞིན་
དུ་གནས་པ་ལ། གཞན་ཞིག་གིས་ཁྱོད་མ་འཇིགས་ཤིག་ཁྱིམ་འདི་ན་གླང་ཆེན་མེད་
ཅེས་དོགས་པ་བསལ་ཏེ། ཁྱིམ་དེར་གླང་ཆེན་མེད་པར་ཤེས་པས་དེའི་འཇིགས་པ་
ལྡོག་པར་མ་ཟད་སྦྲུལ་གྱི་འཇིགས་པའང་སྤོང་བར་བྱེད་པ་ནི། ཀྱེ་མ་མཁས་པ་གཞན་
གྱི་གནམ་པོར་ཏེ་བཞད་གད་དུ་འགྱུར་བ་ཉིད་དོ། །ཞེས་པའོ། ། །



༄༅། །གང་ཟག་གི་བདག་མེད་རིགས་པས་སྒྲུབ་པ། །
371
གསུམ་པ། དེ་གཉིས་ཀྱི་ལྷག་མའི་ཕྱོགས་རྟེན་དང་བརྟེན་པ་སོགས་གསུམ་
དགག་པ་ལ་ གཉིས། རྟེན་དང་བརྟེན་པ་དང་ལྡན་པའི་ ཕྱོགས་དགག་པ་དང་།
བཀག་པ་རྣམས་ཀྱི་དོན་བསྡོམས་ཏེ་བསྟན་པའོ། །དང་བོ་འཆད་པར། ཕུང་བོར་
བདག་ཡོད་མ་ཡིན་བདག་ལ་ཡང་། །ཕུང་བོ་དེ་རྣམས་ཡོད་མིན་ གང་
ཕྱིར་འདིར། །གཞན་ཉིད་ཡོད་ན་རྟོག་པ་འདིར་འགྱུར་ན། །གཞན་
ཉིད་དེ་མེད་དེ་ཕྱིར་ འདི་ རྟོག་ པའོ། །བདག་ ནི་ གཟུགས་ ལྡན་ མི་
འདོད་གང་ཕྱིར་བདག །ཡོད་མིན་དེ་ཕྱིར་ལྡན་དོན་སྦྱོར་བ་མེད། །
གཞན་ ན་ གནག་ ལྡན་ གཞན་ མིན་ གཟུགས་ ལྡན་ ན། ། བདག་ ནི་
གཟུགས་ལས་དེ་ཉིད་གཞན་ཉིད་མེད། །ཅེས་བྱུང་། དོན་ནི། ཕུང་བོར་ཏེ་
དེ་ལ་བདག་ངོ་བོ་ཉིད་ཀྱིས་བརྟེན་པའི་ཚུལ་གྱིས་ཡོད་པ་མ་ཡིན་ཞིང་བདག་ལ་ཡང་
ཕུང་བོ་དེ་རྣམས་ངོ་བོ་ཉིད་ཀྱིས་བརྟེན་པའི་ཚུལ་གྱིས་ཡོད་པ་མིན་ཏེ། རྒྱུ་མཚན་གང་
གི་ཕྱིར་ན་ཕུང་བོ་དང་བདག་འདིར་ངོ་བོ་ཉིད་ཀྱིས་གཞན་ཡོད་ན་རང་བཞིན་གྱིས་
གྲུབ་པའི་རྟེན་བརྟེན་པའི་རྟོག་པ་གཉིས་པོ་འདིར་འགྱུར་ན་རང་བཞིན་གྱིས་གཞན་
ཉིད་དུ་གྲུབ་པ་དེ་མེད་པ་དེ་ཡི་ཕྱིར་འདི་རྟོག་པ་ཕྱིན་ཅི་ལོག་པའོ། །བདག་ནི་
གཟུགས་ཀྱི་ཕུང་བོ་དང་ལྡན་པ་ངོ་བོ་ཉིད་ཀྱིས་གྲུབ་པར་མི་འདོད་དེ། གང་གི་ཕྱིར་ན་
བདག་ཕུང་བོ་དེ་ལས་རང་བཞིན་གྱིས་གཅིག་དང་ཐ་དད་མེད་པ་དེ་ཡི་ཕྱིར་རོ། །
བདག་ཕུང་བོ་དང་ལྡན་པའི་དོན་དུ་སྦྱོར་བ་རང་བཞིན་གྱིས་མེད་དེ། གཞན་ན་སྟེ་ངོ་
བོ་ཐ་དད་པའི་ལྡན་པ་ནི་ལྷས་སྦྱིན་གནག་སྟེ་བ་ལང་དང་ལྡན་པ་ལྟ་བུ་དང་། ངོ་བོ་
གཅིག་པའི་ལྡན་པ་ནི་གཞན་མིན་ལྷས་སྦྱིན་གཟུགས་དང་ལྡན་པ་ལྟ་བུ་ཡིན་ན་བདག་
ནི་གཟུགས་ལས་དེ་ཉིད་དེ་གཅིག་དང་གཞན་ཉིད་དེ་ཐ་དད་པ་གང་དུའང་རང་



372
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བཞིན་གྱིས་མེད་པའི་ཕྱིར། ཞེས་པའོ། །
:་:་
གཉིས་པ། བཀག་ པ་ རྣམས་ ཀྱི་དོན་བསྡོམས་ཏེ་ བསྟན་ པ་ འཆད་ པར།
གཟུགས་བདག་མ་ ཡིན་ བདག་ནི་གཟུགས་ལྡན་མིན། །གཟུགས་ལ་
བདག་མེད་ བདག་ ལའང་ གཟུགས་ཡོད་མིན། །དེ་ལྟར་ རྣམ་ བཞིར་
ཕུང་ཀུན་ཤེས་བྱ་སྟེ། །དེ་དག་བདག་ཏུ་ལྟ་བ་ཉི་ཤུར་འདོད། །ལྟ་རི་
བདག་མེད་རྟོགས་པའི་རྡོ་རྗེ་ཡིས། །བཅོམ་བདག་གང་དང་ལྷན་ཅིག་
འཇིག་འགྱུར་བ། །འཇིག་ཚོགས་ལྟ་རི་ལྷུན་སྟུག་ལ་གནས་པའི། །རྩེ་
མོ་མཐོ་བར་གྱུར་པ་འདི་དག་གོ །ཞེས་བྱུང་། དོན་ནི། གཟུགས་ནི་བདག་
མ་ཡིན་པ་ལ་བདག་ཏུ་ལྟ་བ་དང་། བདག་ནི་གཟུགས་དང་ངོ་བོ་ཉིད་ཀྱིས་ལྡན་པ་མ་
ཡིན་པ་ལ་དེར་ལྟ་བ་དང་། གཟུགས་ལ་བདག་རང་བཞིན་གྱིས་མེད་པ་དང་། བདག་
ལ་གཟུགས་རང་བཞིན་གྱིས་ཡོད་པ་མིན་པ་ལ་དེར་ལྟ་བ་བཞི་སྟེ། གཟུགས་ཕུང་ལ་
བཤད་པ་དེ་ལྟར་འཇིག་ལྟས་ལྟ་བའི་ཚུལ་རྣམ་པ་བཞིར་ཚོར་སོགས་ཕུང་བོ་བཞི་ཀུན་
ལ་བཞི་བཞིར་ལྟ་བ་ཤེས་པར་བྱ་སྟེ། དེ་དག་ནི་བདག་ཏུ་ལྟ་བ་འཇིག་ཚོགས་ལ་ལྟ་
བའི་ཆ་ཉི་ཤུར་འདོད་པ་ཡིན་ནོ། །འཇིག་ཚོགས་ལ་ལྟ་བའི་རི་ལྷུན་སྟུག་པོ་རྩ་བའི་
འཇིག་ལྟ་ལ་གནས་པའི་རྩེ་མོ་མཐོ་བར་གྱུར་པ་ཉི་ཤུ་ནི་ཕུང་བོ་རེ་རེ་ལ་བཞི་བཞིར་
བཤད་མ་ཐག་པ་འདི་དག་གོ །ཞེས་པའོ། །
བཞི་བ། དེ་ཉིད་དང་གཞན་དུ་བརྗོད་དུ་མེད་པའི་གང་ཟག་རྫས་ཡོད་དགག་
པ་ལ་གཉིས་ལས། ཕྱོགས་སྔ་བརྗོད་པ་དང་། དེ་དགག་པའོ། །དང་བོ་འཆད་པར།
ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་བརྗོད་མེད་གང་
ཟག་རྫས་ཡོད་འདོད། །རྣམ་ཤེས་དྲུག་གི་ཤེས་བྱར་དེ་འདོད་ཅིང༌། །



373
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
དེ་ནི་ ངར་ འཛིན་ གཞིར་ ཡང་ འདོད་ པ་ ཡིན། །ཞེས་བྱུང་། དོན་ནི།
མང་བཀུར་བ་ཁ་ཅིག ཕུང་བོ་མ་གཏོགས་དེ་འཛིན་མ་གྲུབ་ཕྱིར་ཞེས་པའི་རིགས་
པས་གང་ཟག་ཕུང་བོ་ལས་ངོ་བོ་ཐ་དད་པ་མིན་ལ་ཕུང་བོའི་རང་བཞིན་ཅན་ཡང་མིན་
ཏེ། ཡིན་ན་བདག་དེ་སྐྱེ་འཇིག་དང་ལྡན་པར་འགྱུར་བའི་ཕྱིར་རོ། །དེའི་ཕྱིར་བདག་
གམ་གང་ཟག་ནི་ཕུང་བོ་ལས་དེ་ཉིད་དེ་གཅིག་དང་གཞན་ཉིད་དུ་བརྗོད་དུ་མེད་དོ། །དེ་
བཞིན་དུ་གང་ཟག་ནི་རྟག་པ་དང་མི་རྟག་པ་ལ་སོགས་པ་ཉིད་དུ་ཡང་བརྗོད་དུ་མེད་དོ། །
གང་ཟག་དེ་རྫས་སུ་ཡོད་པར་འདོད་དེ་ལས་གཉིས་ཀྱི་བྱེད་པ་བོ་དང་འབྲས་བུ་བདེ་
སྡུག་ཟ་བ་བོར་བརྗོད་པའི་ཕྱིར། རྣམ་ཤེས་དྲུག་གི་ཤེས་བྱར་ཡང་བདག་དེ་འདོད་
ཅིང་། བདག་དེ་ནི་ངར་འཛིན་པའི་གཞིར་ཏེ་དམིགས་པར་ཡང་འདོད་པ་ཡིན་ནོ། །
ཞེས་པའོ། །
། ། ། །
།།
གཉིས་པ་དེ་དགག་པ་འཆད་པར། གང་ ཕྱིར་ གཟུགས་ ལས་སེམས་
བརྗོད་མེད་མི་རྟོགས། །དངོས་ཡོད་ བརྗོད་མེད་རྟོགས་པ་མ་ཡིན་
ཉིད། །གལ་ཏེ་བདག་འགའ་དངོས་པོར་གྲུབ་གྱུར་ན། །སེམས་ལྟར་
གྲུབ་དངོས་བརྗོད་དུ་མེད་མི་འགྱུར། །གང་ཕྱིར་ཁྱོད་བུམ་དངོས་
པོར་མ་གྲུབ་པའི། །ངོ་ བོ་ གཟུགས་ སོགས་ ལས་བརྗོད་མེད་འགྱུར་
བས། །བདག་གང་ཕུང་བོ་ལས་བརྗོད་མེད་འགྱུར་ཏེ། །རང་ གིས་
ཡོད་པར་ གྲུབ་ པར་རྟོགས་མི་བྱ། །ཁྱོད་ཀྱི་རྣམ་ ཤེས་ རང་ བདག་
ལས་གཞན་ནི། །མི་འདོད་གཟུགས་སོགས་ལས་གཞན་དངོས་འདོད་
ཅིང་། །དངོས་ ལ་ རྣམ་ པ་ དེ་ གཉིས་ མཐོང་ འགྱུར་ བ། །དེ་ ཕྱིར་
བདག་མེད་དངོས་ཆོས་དང་བྲལ་ཕྱིར། །ཞེས་བྱུང་། དོན་ནི། གང་ཟག་



374
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
རྫས་སུ་སྨྲ་བ་མི་རིགས་པ་རྒྱུ་མཚན་གང་གི་ཕྱིར་ན། གཟུགས་ལས་སེམས་དེ་ཉིད་
དང་གཞན་ཉིད་དུའང་བརྗོད་དུ་མེད་པར་མི་རྟོགས་པ་སྟེ་མི་འདོད་པ་ལྟར་དངོས་པོ་
སྟེ་རྫས་སུ་ཡོད་པ་རྣམས་ལ་དེ་ཉིད་དང་གཞན་དུ་བརྗོད་དུ་མེད་པར་རྟོགས་པ་མ་ཡིན་
པ་ཉིད་དེ་གལ་ཏེ་བདག་འགའ་ཞིག་དངོས་པོར་ཏེ་རྫས་སུ་གྲུབ་པར་གྱུར་ན། སེམས་
ལྟར་རྫས་སུ་གྲུབ་པའི་དངོས་པོ་དེ་ཉིད་དང་གཞན་ཉིད་དུ་བརྗོད་དུ་མེད་པར་མི་
འགྱུར་རོ། །རྒྱུ་མཚན་གང་གི་ཕྱིར་ཁྱོད་ཀྱི་ལྟར་ན་བུམ་པ་རང་རྐྱ་ཐུབ་པའི་དངོས་
པོར་མ་གྲུབ་པའི་ངོ་བོ་དེ་རང་གི་ཡན་ལག་གཟུགས་སོགས་ལས་དེ་ཉིད་དེ་གཅིག་དང་
ངོ་བོ་གཞན་དུ་བརྗོད་དུ་མེད་པར་འགྱུར་བར་འདོད་པས་དེ་བཞིན་དུ་བདག་གང་ཡིན་
པ་དེ་ཡང་ཕུང་བོ་ལས་དེ་ཉིད་དང་ངོ་བོ་ཐ་དད་པའི་གཞན་ཉིད་དུ་བརྗོད་དུ་མེད་པའི་
བཏགས་ཡོད་དུ་འགྱུར་ཏེ། གང་ཟག་རང་གིས་ཏེ་ངོ་བོ་ཉིད་ཀྱིས་ཡོད་པར་གྲུབ་པར་
རྟོགས་པ་སྟེ་གཟུང་བར་མི་བྱའོ། །ཁྱོད་ཀྱི་ལྟར་ན་རྣམ་ཤེས་རང་གི་བདག་ཉིད་ལས་
གཞན་དུ་ནི་མི་འདོད་ལ་གཟུགས་སོགས་ལས་གཞན་པའི་དངོས་པོར་འདོད་ཅིང་།
དངོས་པོ་རྫས་ཡོད་ལ་གཅིག་ཐ་དད་ཀྱི་རྣམ་པ་གཉིས་གང་རུང་དུ་མཐོང་བར་འགྱུར་
བ་དེ་ཡི་ཕྱིར། བདག་རྫས་སུ་མེད་དེ། དངོས་པོའི་ཆོས་དེ་ཉིད་དང་གཞན་གཉིས་སུ་
གྲུབ་པ་དང་བྲལ་བའི་ཕྱིར། ཞེས་པའོ། ། དང་པོ ་དང༌།
h/? ལྔ་བ། བདག་བརྟེན་ནས་བཏགས་པ་ཙམ་དུ་བཞག་པ་དཔེ་དང་བཅས་པ་
བཤད་པ་ལ་བཞི་ལས། བདག་མཐའ་བདུན་དུ་མེད་ཀྱང་བརྟེན་ནས་བཏགས་པ་ཤིང་
རྟ་དང་འདྲ་བར་བསྟན་པ་དང་། སྔར་མ་བཤད་པའི་ཕྱོགས་ལྷག་མ་གཉིས་རྒྱས་པར་
བཤད་པ། དེ་ལྟར་བཤད་པ་ལ་གཞན་གྱིས་རྩོད་པ་སྤོང་བ། མིང་གི་ཐ་སྙད་ཀྱི་དོན་
གཞན་ཡང་གྲུབ་པར་བསྟན་པའོ། །དང་བོ་འཆད་པར། དེ་ཕྱིར་ དར་ འཛིན་



375
༄༅། །གང་ཟག་གི་བདག་མེད་རིགས་པས་སྒྲུབ་པ། །
རྟེན་ནི་དངོས་པོ་མིན། །ཕུང་ལས་གཞན་མིན་ཕུང་བོའི་ངོ་བོ་མིན། །
ཕུང་བོ་ རྟེན་ མིན་ འདི་ ནི་དེ་ ལྡན་ མིན། །འདི་ ནི་ ཕུང་ བོ་ རྣམས་
བརྟེན་ འགྲུབ་ པར་ འགྱུར། ། ཤིང་ རྟ་ རང་ ཡན་ ལག་ ལས་ གཞན་
འདོད་མིན། །གཞན་མིན་མ་ཡིན་དེ་ལྡན་ཡང་མིན་ཞིང་། །ཡན་ལག་
ལ་མིན་ཡན་ལག་དག་དེར་མིན། །འདུས་པ་ཙམ་མིན་དབྱིབས་མིན་
ཇི་བཞིན་ནོ། །ཞེས་བྱུང་། དོན་ནི། གང་ཟག་རྫས་སུ་མི་འཐད་པ་དེ་ཡི་ཕྱིར་ངར་
འཛིན་གྱི་རྟེན་ཏེ་དམིགས་པ་བདག་ནི་དངོས་པོ་སྟེ་རང་བཞིན་གྱིས་གྲུབ་པ་མིན་ཏེ།
དཔྱད་ན་བདག་ནི་ཕུང་བོ་ལས་ངོ་བོ་ཉིད་ཀྱིས་གཞན་མིན་ཕུང་བོའི་ངོ་བོ་ཚོགས་པ་
དང་ཡ་གྱལ་གང་ཡང་བདག་མིན་པ་དང་ཕུང་བོ་དང་ངོ་བོ་ཉིད་ཀྱིས་རྟེན་བརྟེན་པ་
མིན་པ་དང་། བདག་འདི་ནི་ཕུང་བོ་དེ་རྣམས་དང་ལྡན་པའང་ངོ་བོ་ཉིད་ཀྱིས་ཡོད་པ་
མིན་ནོ། །དེའི་ཕྱིར་བདག་འདི་ནི་ཕུང་བོ་ལ་བརྟེན་ནས་འགྲུབ་པར་འགྱུར་བ་དཔེར་
ན། ཤིང་རྟ་རང་གི་ཡན་ལག་ལས་དོན་གཞན་དུ་འདོད་པ་མིན་ལ། གཞན་མིན་ཏེ་
གཅིག་ཏུ་ཡང་གྲུབ་པ་མ་ཡིན་པ་དང་
། དེ་དང་ངོ་བོ་ཉིད་ཀྱིས་ལྡན་པ་ཡང་མིན་ཞིང་།
ཡན་ལག་ལ་ཕར་བརྟེན་པ་མིན་ཡན་ལག་དག་ཤིང་རྟ་དེར་བརྟེན་པ་རང་བཞིན་གྱིས་
ཡོད་པ་མིན་པ་དང་། ཡན་ལག་འདུས་པ་ཙམ་དང་ཡན་ལག་གི་དབྱིབས་ཤིང་རྟ་མིན་
པ་ཇི་ལྟ་བ་དེ་བཞིན་ནོ། །ཞེས་པའོ། ། །
གཉིས་པ། སྔར་མ་བཤད་པའི་ཕྱོགས་ལྷག་མ་གཉིས་རྒྱས་པར་བཤད་པ་ལ་
གཉིས། དངོས་ཀྱི་དོན་དང་རིགས་པ་དེ་གཞན་ལ་ཁ་སྤོ་བའོ། ། དང་བོ་ལ་གཉིས།
ཚོགས་པ་ཤིང་རྟར་འདོད་པ་དགག་པ་དང་། དབྱིབས་ཤིང་རྟར་འདོད་པ་དགག་པའོ། །
དང་བོ་འཆད་པར། གལ་ཏེ་ཚོགས་ཙམ་ཤིང་རྟར་འགྱུར་ན་ནི། །སིལ་



376
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བུར་གནས་ལ་ཤིང་རྟ་ཉིད་ཡོད་འགྱུར། །གང་ཕྱིར་ ཡན་ ལག་ ཅན་
མེད་ཡན་ལག་དག །མེད་པས་དབྱིབས་ཙམ་ཤིང་རྟར་རིགས་པའང་
མིན། །ཞེས་བྱུང་། དོན་ནི། གལ་ཏེ་ཤིང་རྟའི་ཡན་ལག་ཚོགས་ཙམ་ཤིང་རྟར་
འགྱུར་ན་ནི། ཤིང་རྟ་བཤིག་པའི་ཡན་ལག་སིལ་བུར་གནས་པ་ལ་ཤིང་རྟ་ཉིད་ཡོད་
པར་འགྱུར་རོ། །ཚོགས་པ་ཤིང་རྟར་འགོག་པའི་རིགས་པ་འདི་སྔར་བཤད་ཟིན་ཀྱང་
སྐྱོན་གཞན་ཡང་ཡོད་དེ། རྒྱུ་མཚན་གང་གི་ཕྱིར་ན་ཡན་ལག་ཅན་ཤིང་རྟ་མེད་ན་ཡན་
ལག་དག་ཀྱང་མེད་པས་ཤིང་རྟའི་ཡན་ལག་ཚོགས་པ་དང་། དབྱིབས་ཙམ་ཤིང་རྟར་
རིགས་པའང་མིན་ནོ། །མདོར་ན་ཤིང་རྟའི་ཡན་ལག་རེ་རེ་བ་དང་ཚོགས་པ་ཤིང་རྟ་
ཡིན་པ་ལ་རིགས་པས་གནོད་ལ། དེ་ལས་གཞན་པའི་ཤིང་རྟ་མེད་པར་ཁས་བླངས་
པས་ཡན་ལག་ཅན་མེད་པའི་ཕྱིར་ན་ཡན་ལག་རྣམས་མེད་པར་འགྱུར། ཞེས་པའོ། །
ཁ གཉིས་པ་འཆད་པར། ཁྱོད་ དབྱིབས་ ཡན་ ལག་ རེ་ རེ་ སྔར་ ཡོད་
གྱུར། །ཇི་བཞིན་ཤིང་རྟར་ གཏོགས་ ལའང་དེ་བཞིན་ན། །བྱེ་བར་
གྱུར་པ་དེ་དག་ལ་ཇི་ལྟར། །ད་ལྟར་ཡང་ནི་ཤིང་རྟ་ཡོད་མ་ཡིན། །
ད་ ལྟ་ གལ་ ཏེ་ ཤིང་ རྟ་ ཉིད་ དུས་ འདིར། །འཕང་ ལོ་ སོགས་ ལ་
དབྱིབས་ཐ་དད་ཡོད་ན། །འདི་གཟུང་ འགྱུར་ན་དེ་ཡང་ཡོད་མིན་
ཏེ། །དེ་ཕྱིར་དབྱིབས་ཙམ་ཤིང་རྟར་ཡོད་མ་ཡིན། །གང་ཕྱིར་ཁྱོད་
ཀྱི་ཚོགས་ པ་ཅང་ མེད་ པས། །དབྱིབས་ དེ་ ཡན་ ལག་ ཚོགས་ཀྱི་ མ་
ཡིན་ན། །གང་ ཞིག་ ཅི་ ཡང་ མ་ ཡིན་ དེ་ བརྟེན་ ནས། །འདིར་ ནི་
དབྱིབས་སུ་ ལྟ་ ཞིག་ ཇི་ ལྟར་ འགྱུར། །ཞེས་བྱུང་། དོན་ནི། ཤིང་རྟའི་
དབྱིབས་ཤིང་རྟར་འདོད་ན་ཡན་ལག་རེ་རེ་བའི་དབྱིབས་ཡིན་ནམ། ཚོགས་པའི་



: 2::
༄༅། །གང་ཟག་གི་བདག་མེད་རིགས་པས་སྒྲུབ་པ། །
377
དབྱིབས་ཤིང་རྟ་ཡིན། དང་བོ་ལྟར་ན། སྔར་ཡན་ལག་མ་བསྒྲིགས་པའི་དུས་ཀྱི་
དབྱིབས་དང་། ཁྱད་པར་མེད་པའི་དབྱིབས་ཤིང་རྟར་འཇོག་གམ། དེ་དང་མི་འདྲ་
བའི་དབྱིབས་ཤིང་རྟ་ཡིན། དང་བོ་མི་རིགས་ཏེ། ཁྱོད་ཀྱི་ལྟར་ན་དབྱིབས་ཤིང་རྟའི་
ཡན་ལག་རེ་རེ་བ་ལ་སྔར་མ་བསྒྲིགས་པའི་དུས་སུ་ཇི་ལྟར་ཡོད་པར་གྱུར་པ་ཇི་བཞིན་དུ་
ཕྱིས་བསྒྲིགས་ཏེ་ཤིང་རྟར་གཏོགས་པ་སྟེ་གྲུབ་པའང་སྔ་མ་བཞིན་དུ་ཡོད་པ་ཡིན་ན་མ་
བསྒྲིགས་པའི་བྱེ་བར་གྱུར་པའི་ཡན་ལག་དེ་དག་ལ་ཇི་ལྟར་ཤིང་རྟ་ཡོད་པ་མིན་པ་ལྟར་
ད་ལྟར་ཡན་ལག་རྣམས་བསྒྲིགས་པའི་ཚེ་ཡང་ནི་ཤིང་རྟ་ཡོད་པ་མ་ཡིན་པར་འགྱུར་ཏེ།
ཡན་ལག་སོ་སོའི་དབྱིབས་ཙམ་ཁྱོད་ཤིང་རྟར་འཇོག་པའི་ཕྱིར་དང་། སྔ་ཕྱིའི་ཡན་
ལག་སོ་སོ་བའི་དབྱིབས་ལ་ཁྱད་པར་མེད་པའི་ཕྱིར། གཉིས་པ་དབྱིབས་ཀྱི་ཁྱད་པར་
སྔ་མ་དང་མི་འདྲ་བ་གཞན་ཞིག་ཕྱིས་འབྱུང་བ་དེ་ཤིང་རྟར་འཇོག་ན་ད་ལྟ་གལ་ཏེ་ཤིང་
རྟ་ཉིད་དུ་གྲུབ་པའི་དུས་འདིར་འཕང་ལོ་སོགས་ལ་དབྱིབས་ཁྱད་པར་བ་སྔར་མ་
བསྒྲིགས་པའི་དུས་དང་མི་མཐུན་པའི་ཐ་དད་པ་ཡོད་ན་ཡན་ལག་སོ་སོའི་དབྱིབས་མི་
མཐུན་པ་འདི་མིག་གི་ཤེས་པས་གཟུང་དུ་ཡོད་པར་འགྱུར་ན། དེ་ཡང་ཡོད་པ་མ་ཡིན་
ཏེ། དེ་ཡི་ཕྱིར་ན་ཡན་ལག་སོ་སོ་བའི་དབྱིབས་ཙམ་ཤིང་རྟར་ཡོད་པ་མ་ཡིན་ནོ། །
ཡན་ལག་བསྒྲིགས་པའི་ཚོགས་པ་རྣམས་ཀྱི་དབྱིབས་ཁྱད་པར་བ་ཤིང་རྟར་འཇོག་གི་
སྙམ་ན་དེ་ཡང་མི་རིགས་སོ། །རྒྱུ་མཚན་གང་གི་ཕྱིར་ཁྱོད་ཀྱི་ལྟར་ན། ཚོགས་པ་ཅང་
མེད་པ་སྟེ་ཅུང་ཟད་ཀྱང་རྫས་སུ་མེད་པས་དབྱིབས་དེ་ཡན་ལག་ཚོགས་ཀྱིའམ་ཚོགས་
ཙམ་གྱི་གདགས་གཞིར་བྱས་པ་ལ་བརྟེན་ནས་འདོགས་པ་མ་ཡིན་ན་གང་ཞིག་ཅི་ཡང་
མ་ཡིན་པ་སྟེ། ཅུང་ཟད་ཀྱང་རྫས་སུ་ཡོད་པ་མ་ཡིན་པ་དེ་གདགས་གཞིར་བྱས་པ་ལ་
བརྟེན་ནས་ཤིང་རྟའི་སྐབས་འདིར་ནི་ཤིང་རྟར་འཇོག་པའི་དབྱིབས་སུ་ལྟ་ཞིག་ཇི་ལྟར་



378
༄༅།།
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འགྱུར་ཏེ་མི་འགྱུར་རོ། །ཞེས་པའོ། ། ཁོ་
1:| གཉིས་པ། རིགས་པ་དེ་གཞན་ལ་ཁ་སྤོ་བ་འཆད་པར།ཁྱོད་ཀྱིས་འདི་ནི་
ཇི་ལྟར་འདོད་དེ་ལྟར། །མི་བདེན་པ་ཡི་རྒྱུ་ལ་བརྟེན་བྱས་ནས། །
འབྲས་བུའི་རྣམ་པ་མི་བདེན་རང་བཞིན་ཅན། །ཐམས་ཅད་ཀྱང་ནི་
སྐྱེ་བར་ཤེས་པར་ གྱིས། །འདིས་ནི་གཟུགས་སོགས་དེ་ལྟར་ གནས་
རྣམས་ལ། །བུམ་བློ་ཞེས་བྱའང་རིགས་པ་མ་ཡིན་ཉིད། །སྐྱེ་བ་མེད་
པས་ གཟུགས་ སོགས་ ཀྱང་ ཡོད་ མིན། ། དེ་ ཡི་ ཕྱིར་ ཡང་ དེ་ དག་
དབྱིབས་མི་རིགས། །ཞེས་བྱུང་། དོན་ནི། གལ་ཏེ་ཚོགས་པ་ཙམ་བཏགས་ཡོད་
ལ་བརྟེན་ནས་མི་བདེན་པ་སྟེ་བཏགས་ཡོད་ཀྱི་དབྱིབས་སུ་འདོགས་པ་ཡིན་ནོ་ཞེ་ན།
ཁྱོད་ཀྱིས་དབྱིབས་ཚོགས་པ་བཏགས་ཡོད་ལ་བརྟེན་ནས་དབྱིབས་བཏགས་ཡོད་
འཇོག་པ་འདི་ནི་ཇི་ལྟར་འདོད་པ་དེ་ལྟར་དུ་མི་བདེན་པ་ཡི་རྒྱུ་ལ་བརྟེན་པར་བྱས་ནས་
འབྲས་བུའི་རྣམ་པ་མི་བདེན་པའི་རང་བཞིན་ཅན་གྱི་དངོས་པོ་ཐམས་ཅད་ཀྱང་ནི་སྐྱེ་
བར་ཤེས་པར་གྱིས་ཤིག ཤིང་རྟའི་ཚོགས་པ་ཤིང་རྟ་མིན་པར་བསྟན་པ་འདིས་ནི་རང་
གི་སྡེ་བ་མང་བོས་བུམ་པའི་གཟུགས་ལ་སོགས་པའི་རྡུལ་བརྒྱད་དེ་ལྟར་འདབ་འབྱར་
དུ་གནས་པའི་ཚོགས་པ་རྣམས་བུམ་པ་ཡིན་པས་དེ་ལ་བུམ་པའི་བློ་སྐྱེ་བར་འགྱུར་ཞེས་བྱ་
བ་སྨྲ་བའང་རིགས་པ་མ་ཡིན་པ་ཉིད་དུ་བསྟན་པའི་ཕྱིར། རང་བཞིན་གྱིས་སྐྱེ་བ་མེད་
པས་གཟུགས་སོགས་ཀྱང་རང་བཞིན་གྱིས་ཡོད་པ་མིན་པ་དེ་ཡི་ཕྱིར་ཡང་བུམ་སོགས་དེ་
དག་གཟུགས་ལ་སོགས་པའི་དབྱིབས་ཀྱི་ཁྱད་པར་དུ་མི་རིགས་སོ། །ཞེས་པའོ། །
དག་གསུམ་པ། དེ་ལྟར་བཤད་པ་ལ་གཞན་གྱིས་རྩོད་པ་སྤོང་བ་འཆད་པར།དེ་ནི་
དེ་ཉིད་དུ་འམ་འཇིག་རྟེན་དུ། །རྣམ་པ་བདུན་གྱིས་འགྲུབ་འགྱུར་



379
༄༅༅། །གང་ཟག་གི་བདག་མེད་རིགས་པས་སྒྲུབ་པ།
མིན་མོད་ཀྱི། །རྣམ་དཔྱད་མེད་པར་འཇིག་རྟེན་ཉིད་ལས་འདིར། །
རང་གི་ཡན་ལག་བརྟེན་ནས་འདོགས་པ་ཡིན། །ཞེས་བྱུང་། དོན་ནི།
ཤིང་རྟ་རྣམ་པ་བདུན་གྱིས་བཙལ་བས་མ་རྙེད་ཀྱང་མེད་མི་དགོས་ཏེ། ཤིང་རྟ་དེ་ནི་དེ་
ཉིད་དུ་སྟེ་དོན་དམ་པའམ་འཇིག་རྟེན་དུ་སྟེ་ཀུན་རྫོབ་ཏུ་བཏགས་དོན་རྣམ་པ་བདུན་
གྱིས་བཙལ་བ་ན་ཤིང་རྟ་འགྲུབ་པར་འགྱུར་བ་མིན་མོད་ཀྱི། དེ་ལྟ་ནའང་ཤིང་རྟ་འདི་
ནི་བཏགས་དོན་བཙལ་བའི་རྣམ་པར་དཔྱད་པ་མེད་པར་འཇིག་རྟེན་གྱི་ཐ་སྙད་ཉིད་
ལས་འདིར་ནི་རང་གི་ཡན་ལག་འཕང་ལོ་སོགས་ལ་བརྟེན་ནས་འདོགས་པ་ཡིན་པའི་
ཕྱིར། ཞེས་པའོ། །
| བཞི་བ། མིང་གི་ཐ་སྙད་ཀྱི་དོན་གཞན་ཡང་གྲུབ་པར་བསྟན་པ་འཆད་པར།
དེ་ཉིད་ ཡན་ ལག་ཅན་དེ་ ཆ་ ཤས་ཅན། །ཤིང་རྟ་དེ་ ཉིད་ བྱེད་ པོ་
ཞེས་འགྲོར་བསྙད། །སྐྱེ་བོ་རྣམས་ལ་ ལེན་པོ་ཉིད་དུའང་འགྲུབ།།
འཇིག་རྟེན་གྲགས་པའི་ཀུན་རྫོབ་མ་བརླག་ཅིག །ཅེས་བྱུང་། དོན་ནི།
ཤིང་རྟའི་མིང་གི་ཁྱད་པར་གཞན་དག་ཀྱང་བཏགས་དོན་བཙལ་བའི་ཚུལ་གྱིས་རྣམ་
པར་དཔྱད་པ་མེད་པར་འཇིག་རྟེན་གྲགས་པའི་སྒོ་ནས་ཁས་བླངས་དགོས་ཏེ། ཤིང་
རྟ་དེ་ཉིད་ནི་འཕང་ལོ་ལ་སོགས་པ་རང་གི་ཡན་ལག་ལ་བརྟེན་ནས་ཡན་ལག་ཅན་
དང༌། ཡང་དེ་འཕང་ལོ་ལ་སོགས་པའི་ཆ་ཤས་ལ་བརྟེན་ནས་ཆ་ ཤས་ཅན་དང་།
ཤིང་རྟ་དེ་ཉིད་འཕང་ལོ་ལ་སོགས་པ་ཉེ་བར་བླང་བར་བྱ་བ་ཉེ་བར་ལེན་པའི་བྱ་བ་ལ་
ལྟོས་ནས་ནི་བྱེད་པ་བོ་ཞེས་འགྲོར་ཏེ་བྱེད་པ་བོ་ཞེས་འགྲོ་བ་ལ་བསྙད་པ་དང་། རང་
གི་ཉེ་བར་ལེན་པ་གཟུགས་ལ་སོགས་པའི་གདགས་གཞི་ལ་ལྟོས་ནས་ནི་སྐྱེ་བོ་རྣམས་ལ་
ལེན་པ་བོ་ཉིད་དུའང་འགྲུབ་པའི་ཕྱིར། འཇིག་རྟེན་ན་གྲགས་པའི་ཀུན་རྫོབ་ཤིང་རྟ་



380
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ལ་སོགས་པ་མ་བརླག་པ་སྟེ་འཇིག་པར་མ་བྱེད་ཅིག་ཅེས་དངོས་སྨྲ་ལ་བཟློག་པར་བྱ་བ་
ཁོ་ནའི། ཞེས་པའོ། །
། །
རྩ་བའི་ས་བཅད་དྲུག་པ་དེ་ལྟར་བཞག་པ་ལ་མཐར་འཛིན་གྱི་རྟོག་པ་སྤོང་སླ་
བའི་ཡོན་ཏན་ལ་ལྔ་ལས། དངོས་དང་། དེ་ལ་རྩོད་པ་སྤོང་བ། ཤིང་རྟ་དང་བདག་
གི་ཐ་སྙད་དཔེ་དོན་སྦྱར་བ། བརྟེན་ནས་བཏགས་པའི་བདག་ཁས་ལེན་པའི་ཡོན་
ཏན་གཞན་བསྟན་པ། འཆིང་གྲོལ་གྱི་གཞིའི་བདག་ངོས་བཟུང་བའོ། །དང་བོ་
འཆད་པར། རྣམ་ བདུན་ གྱིས་ མེད་ གང་དེ་ ཇི་ ལྟ་བུར། །ཡོད་ ཅེས་
རྣལ་འབྱོར་པས་འདིའི་ཡོད་མི་རྙེད། །དེས་དེ་ཉིད་ལའང་བདེ་བླག་
འཇུག་འགྱུར་བས། །འདིར་དེའི་གྲུབ་པ་དེ་བཞིན་འདོད་པར་བྱ། །
ཞེས་བྱུང་། དོན་ནི། ཤིང་རྟ་རང་བཞིན་གྱིས་ཡོད་ན་བཏགས་དོན་བཙལ་བའི་ཚེ་
རྙེད་དགོས་པ་ལ། བཏགས་དོན་རྣམ་པ་བདུན་གྱིས་བཙལ་བའི་ཚེ་མེད་པའི་ཤིང་རྟ་
གང་ཡིན་དེ་ཇི་ལྟ་བུར་ཡོད་ཅེས་རྣལ་འབྱོར་པས་ཤིང་རྟ་འདིའི་རང་བཞིན་གྱིས་ཡོད་
པ་མི་རྙེད་པའི་ཕྱིར་རོ། །ཚུལ་དེས་ཀུན་རྫོབ་འཐད་པར་མ་ཟད་དེ་ཁོ་ན་ཉིད་ལའང་
རྣལ་འབྱོར་པ་བདེ་བླག་ཏུ་འཇུག་པར་འགྱུར་བས་ན་དབུ་མ་བའི་སྐབས་འདིར་ཤིང་
རྟ་དེའི་གྲུབ་པའི་ཚུལ་ནི་མ་བརྟགས་པར་གྲུབ་པ་དེ་བཞིན་དུ་འདོད་པར་བྱའོ། །ཞེས་
པའོ། །་་་་་ ་་་
དང་། གཉིས་པ་འཆད་པར། ཤིང་རྟ་ཡོད་ཉིད་མིན་ན་དེ་ཡི་ཚེ། ། ཡན་
ལག་ཅན་མེད་དེའི་ཡན་ལག་ཀྱང་མེད། །ཤིང་རྟ་ཚིག་ན་ཡན་ལག་མེད་
དཔེ་བཞིན། །བློ་མེས་ ཡན་ ལག་ ཅན་བསྲེགས་ ཡན་ ལག་གོ །ཞེས་བྱུང་།
དོན་ནི། རྣལ་འབྱོར་པས་དཔྱད་ན་ཤིང་རྟ་དམིགས་པ་ལ་རག་མོད་དེའི་ཚོགས་པ་



381
༄༅༅། །གང་ཟག་གི་བདག་མེད་རིགས་པས་སྒྲུབ་པ།
རང་བཞིན་གྱིས་ཡོད་དོ་ཞེ་ན། བཞད་གད་ཡིན་ཏེ། ཤིང་རྟ་རང་བཞིན་གྱིས་ཡོད་པ་
ཉིད་མིན་ན་དེ་ཡི་ཚེ་ཡན་ལག་ཅན་ངོ་བོ་ཉིད་ཀྱིས་མེད་པས་དེའི་ཡན་ལག་ཀྱང་ངོ་བོ་
ཉིད་ཀྱིས་མེད་པའི་ཕྱིར་ཏེ། ཤིང་རྟ་ཡན་ལག་ཅན་མེས་ཚིག་ན་ཡན་ལག་རྣམས་ཀྱང་
མེད་པ་སྟེ། །མེས་འཚིག་པར་འགྱུར་བ་དཔེ་དེ་བཞིན་དུ་སྟོང་ཉིད་རྟོགས་པའི་བློ་ཤེས་
རབ་ཀྱི་མེས་ཡན་ལག་ཅན་རང་བཞིན་གྱིས་གྲུབ་པ་མ་ལུས་པར་བསྲེགས་ན་ཡན་ལག་
དག་རང་བཞིན་གྱིས་གྲུབ་པའང་སྲེག་གོ །ཞེས་པའོ། ། ། །།
པ་དང་། གསུམ་པ། ཤིང་རྟ་དང་བདག་གི་ཐ་སྙད་དཔེ་དོན་སྦྱར་བ་འཆད་པར། དེ་
བཞིན་འཇིག་རྟེན་གྲགས་པས་ཕུང་བོ་དང་། །ཁམས་དང་དེ་བཞིན་
སྐྱེ་མཆེད་དྲུག་ བརྟེན་ ནས། །བདག་ ཀྱང་ ཉེ་བར་ ལེན་ པ་ ཉིད་དུ་
འདོད། །ཉེར་ ལེན་ ལས་ ཡིན་ འདི་ནི་བྱེད་པོའང་ཡིན། །ཞེས་བྱུང་།
དོན་ནི། ཤིང་རྟ་རྣམ་པར་དཔྱད་པའི་ཚུལ་བསམ་སྟེ། བརྟེན་ནས་བཏགས་པ་རྣམ་
པར་བཞག་པ་དེ་བཞིན་དུ་འཇིག་རྟེན་ལ་གྲགས་པའི་སྒོ་ནས་ཉེ་བར་ལེན་པའི་ཕུང་བོ་
ལྔ་དང་ཁམས་དྲུག་དང་དེ་བཞིན་དུ་སྐྱེ་མཆེད་དྲུག་ལ་བརྟེན་ནས་བདག་ཀྱང་ཤིང་རྟ་
ལྟར་ཉེ་བར་ལེན་པ་བོ་ཉིད་དུ་འདོད་དེ། དེ་དག་ལ་བརྟེན་ནས་བདག་ཏུ་བཏགས་
པའི་ཕྱིར་རོ། །དེ་བཞིན་དུ་ཉེ་བར་ལེན་པ་ཕུང་བོ་ནི་ལས་ཡིན་ལ་བདག་འདི་ནི་བྱེད་
པ་བོའང་ཡིན་ནོ། །ཞེས་པའོ། ། ་་་་་་
བཞི་བ། བརྟེན་ནས་བཏགས་པའི་བདག་ཁས་ལེན་པའི་ཡོན་ཏན་གཞན་
བསྟན་པ་འཆད་པར། དངོས་ཡོད་མིན་ཕྱིར་འདི་ནི་བརྟན་མིན་ཞིང་། །
མི་བརྟན་ཉིད་མིན་འདི་ནི་སྐྱེ་འཇིག་མིན། །འདི་ལ་རྟག་པ་ཉིད་ལ་
སོགས་པ་ཡང་། །ཡོན་མིན་དེ་ ཉིད་དང་ནི་གཞན་ཉིད་མེད། །ཅེས་



382
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བྱུང་། དོན་ནི། དངོས་པོ་རང་བཞིན་གྱིས་ཡོད་པ་མིན་པའི་ཕྱིར། ཕུང་བོ་ལ་བརྟེན་
ནས་བཏགས་པའི་བདག་འདི་ནི་རང་བཞིན་གྱིས་བརྟན་པའང་མིན་ཞིང་། མི་བརྟན་
པ་ཉིད་ཀྱང་མིན་ལ་བདག་འདི་ནི་ངོ་བོ་ཉིད་ཀྱིས་སྐྱེ་འཇིག་ཅན་མིན་ཞིང་། བདག་འདི་
ལ་རྟག་པ་ཉིད་ལ་སོགས་པ་ཡང་རང་བཞིན་གྱིས་ཡོད་པ་མིན་ལ་བདག་འདི་ནི་དེ་ཉིད་
དང་ནི་སྟེ། ངོ་བོ་གཅིག་དང་གཞན་ཉིད་དུ་རང་བཞིན་གྱིས་མེད་དོ། །ཞེས་པའོ། །
ལྔ་བ། འཆིང་གྲོལ་གྱི་བདག་ངོས་བཟུང་བ་འཆད་པར། གང་ལ་རྟག་ཏུ་
འགྲོ་རྣམས་དར་ འཛིན་ བློ། །རབ་ ཏུ་ འབྱུང་ ཞིང་དེ་ ཡི་ གང་ ཡིན་
དེར། །ང་ ཡིར་ འཛིན་ བློ་ འབྱུང་ བའི་ བདག་དེ་ ནི། །མ་ བརྟགས་
གྲགས་པར་གཏི་མུག་ལས་ཡིན་ནོ། །ཞེས་བྱུང་། དོན་ནི། གཞི་གང་ཞིག་
ལ་དམིགས་ནས་རྟག་ཏུ་འགྲོ་བ་རྣམས་ལ་ངར་འཛིན་པའི་བློ་རབ་ཏུ་འབྱུང་ཞིང་
བདག་དེ་ཡི་བདག་གི་བ་གང་ཡིན་པ་དེར་ང་ཡིར་ཏེ་ང་ཡི་བར་འཛིན་པའི་བློ་འབྱུང་
བའི་དམིགས་ཡུལ་གྱི་བདག་དེ་ནི་མ་བརྟགས་གྲགས་པར་ཏེ་གྲགས་པའི་ངོར་གཏི་
མུག་སྟེ་མི་ཤེས་པ་ལས་གྲུབ་པ་ཙམ་ཡིན་ནོ། །ཞེས་པའོ། ། ། །
རྩ་བའི་ས་བཅད་གཉིས་པོ་བདག་གི་བ་རང་བཞིན་གྱིས་གྲུབ་པ་དགག་པ་
འཆད་པར། གང་ཕྱིར་བྱེད་པོ་མེད་ཅན་ལས་མེད་པ། །དེ་ཕྱིར་བདག་
གི་བདག་མེད་པར་ ཡོད་མིན། །དེ་ཕྱིར་བདག་དང་བདག་གི་སྟོང་
ལྟ་ཞིང་། །རྣལ་འབྱོར་པ་དེ་ རྣམ་ པར་གྲོལ་བར་འགྱུར། །ཞེས་བྱུང་།
དོན་ནི། ཇི་ལྟར་བདག་རང་བཞིན་གྱིས་གྲུབ་པ་མེད་ན་བདག་གི་བ་རང་བཞིན་གྱིས་
མེད་ཅེ་ན། གང་གི་ཕྱིར་བྱེད་པ་བོ་རྫ་མཁན་མེད་པ་ཅན་གྱི་ལས་སུ་བྱ་བ་རྫ་བུམ་མེད་
པ་དེ་ཡི་ཕྱིར། བདག་གི་བ་རང་བཞིན་གྱིས་གྲུབ་པ་ནི་བདག་རང་བཞིན་གྱིས་གྲུབ་པ་



383
༄༅༅། །གང་ཟག་གི་བདག་མེད་རིགས་པས་སྒྲུབ་པ།
མེད་པར་ཡོད་པ་མིན་ནོ། །དེ་ཡི་ཕྱིར་བདག་དང་བདག་གི་བ་རང་བཞིན་གྱིས་གྲུབ་
པས་སྟོང་བར་ལྟ་ཞིང་། དེའི་དོན་གོམས་པར་བྱེད་པ་ན་རྣལ་འབྱོར་པ་དེ་འཁོར་བ་
ལས་རྣམ་པར་གྲོལ་བར་འགྱུར་རོ། །ཞེས་པའོ། །
རྩ་བའི་ས་བཅད་གསུམ་པ་བདག་དང་ཤིང་རྟའི་དཔྱད་པ་དངོས་པོ་གཞན་ལ་
བསྒྲེས་པར་བསྟན་པ་ལ་གསུམ། བུམ་སྣམ་སོགས་ཀྱི་ངོ་བོ་ལ་བསྒྲེས་པ་དང་། རྒྱུ་
འབྲས་ཀྱི་ངོ་བོ་ལ་བསྒྲེས་པ། དེ་ལ་རྩོད་པ་སྤོང་བ་འོ། །དང་བོ་འཆད་པར། བུམ་
པ་སྣམ་བུ་རེ་ལྡེ་དམག་དང་ནགས་ཚལ་ཕྲེང་བ་ ལྗོན་ཤིང་དང་། །
ཁང་ཁྱིམ་ ཤིང་ རྟ་ ཕྲན་ དང་ འགྲོན་ གནས་ ལ་ སོགས་ དངོས་ རྣམས་
གང་དག་དང་། །དེ་བཞིན་གང་དག་སྒོ་ནས་སྐྱེ་འདིས་བསྙད་པ་དེ།
རྣམས་རྟོགས་བྱ་སྟེ། །གང་ཕྱིར་ཐུབ་དབང་དེ་ནི་འཇིག་རྟེན་ ལྷན་
ཅིག་ རྩོད་ མི་ མཛད་ ཕྱིར་ རོ། །ཡན་ ལག་ ཡོན་ ཏན་ འདོད་ ཆགས་
མཚན་ཉིད་དང་ནི་བུད་ཤིང་ལ་སོགས་དང་། །ཡོན་ཏན་ཅན་ཡིན་
ལག་ཅན་ཆགས་དང་མཚན་གཞི་མེ་ལ་སོགས་དོན་དག །དེ་རྣམས་
ཤིང་རྟའི་རྣམ་དཔྱད་བྱས་པས་རྣམ་བདུན་ཡོད་པ་མ་ཡིན་ཞིང་། །
དེ་ལས་གཞན་དུ་གྱུར་པར་འཇིག་རྟེན་གྲགས་ པའི་ སྒོ་ནས་ཡོད་པ་
ཡིན། །ཞེས་བྱུང་། དོན་ནི། བུམ་པ་དང་སྣམ་བུ་དང་རེ་ལྡེ་དང་དམག་དང་ནགས་
ཚལ་དང་ཕྲེང་བ་དང་ལྗོན་ཤིང་དང་ཁང་ཁྱིམ་དང་ཤིང་རྟ་ཕྲན་དང་འགྲོན་གནས་ལ་
སོགས་པའི་དངོས་པོ་རྣམས་གང་དག་དང་། དེ་བཞིན་ཏེ་དེ་ལྟ་བུའི་རིགས་ཅན་
དངོས་པོ་གཞན་གང་དག་གི་སྒོ་ནས་སྐྱེ་བོ་འདིས་མིང་བསྙད་པ་སྟེ་ཐ་སྙད་བཏགས་པ་
དེ་རྣམས་ཐ་སྙད་ཙམ་དུ་ཡོད་པར་རྟོགས་པར་བྱ་སྟེ། རྒྱུ་མཚན་གང་གི་ཕྱིར་ན་ཐུབ་



384
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་དབང་བོ་དེ་ནི་འཇིག་རྟེན་དང་ལྷན་ཅིག་འཇིག་རྟེན་ལ་མི་མཐུན་པའི་རྩོད་པ་མི་
མཛད་པའི་ཕྱིར་རོ། །ཇི་ལྟར་བུམ་པ་ཡན་ལག་ཅན་དང་། གྱོ་མོ་སོགས་དེའི་ཡན་
ལག་དང་། བུམ་པ་ཡོན་ཏན་ཅན་དང་མེ་རིས་སྔོ་བསངས་སོགས་དེའི་ཡོན་ཏན་དང་།
ཡིད་དུ་འོང་བའི་ཡུལ་ལ་ཆགས་པའི་སེམས་ཅན་ནམ་གང་ཟག་འདོད་ཆགས་ཀྱི་རྟེན་
ཆགས་པ་དང་། ཟག་བཅས་ཀྱི་ཡུལ་ཡིད་དུ་འོང་བ་ལ་སྲེད་པ་འདོད་ཆགས་དང་།
བུམ་པ་ནི་མཚན་གཞི་དང་། ལྟོ་ལྡིར་བ་དེའི་མཚན་ཉིད་དང་ནི་བུད་ཤིང་བསྲེག་པར་
བྱ་བ་ལ་སོགས་པ་དང་མེ་ནི་སྲེག་པར་བྱེད་པ་ལ་སོགས་པ་ཐ་སྙད་བཏགས་པའི་དོན་
དག་ཡན་ལག་ལ་བརྟེན་ནས་ཡན་ལག་ཅན་དང་། ཡན་ལག་ཅན་ལ་བརྟེན་ནས་ཡན་
ལག་ཏུ་འདོགས་པ་ནི་མེ་དང་བུད་ཤིང་གི་བར་འདྲའོ། །དངོས་པོ་དེ་རྣམས་ཤིང་རྟའི་
རྣམ་དཔྱད་ལྟར་བྱས་པས་རང་རང་གི་བཏགས་དོན་རྣམ་པ་བདུན་དུ་བཙལ་ན་ཡོད་
པ་མ་ཡིན་ཞིང་བཙལ་བ་དེ་ལས་གཞན་དུ་གྱུར་པར་འཇིག་རྟེན་གྲགས་པའི་སྒོ་ནས་
སམ་འཇིག་རྟེན་ཐ་སྙད་ཀྱིས་ཡོད་པ་ཡིན་ནོ། །ཞེས་པའོ། ། དང་ ༡ པ་
གཉིས་པ་རྒྱུ་འབྲས་ཀྱི་ངོ་བོ་ལ་བསྒྲེས་པ་འཆད་པར། གལ་ཏེ་རྒྱུ་ཡིས་
བསྐྱེད་པར་བྱ་སྐྱེད་དེ་ལྟ་ན་དེ་རྒྱུ་ཡིན་ཞིང༌། །གལ་ཏེ་འབྲས་བུ་མི་
སྐྱེད་ན་ནི་དེ་མེད་རྒྱུ་མེད་ ཅན་དུ་འགྱུར། །འབྲས་བུ་ ཡང་ ནི་རྒྱུ་
ཡོད་གྱུར་ན་ སྐྱེ་ བར་ འགྱུར་ བ་ དེ་ ཡི་ ཕྱིར། །གང་ ལས་ གང་ ཞིག་
འགྱུར་བ་ གང་ ཞིག་ ལས་ སྔར་ གང་ ཞིག་ འགྱུར་ བ་ སྨྲོས། །གལ་ཏེ་
ཁྱོད་ཀྱི་ རྒྱུ་ ཡིས་ ཕྲད་ ནས་ འབྲས་ སྐྱེད་བྱེད་ན་དེ་ཡི་ཚེ། །དེ་དག་
ནུས་པ་གཅིག་པས་སྐྱེད་བྱེད་འབྲས་བུ་ཐ་དད་མེད་འགྱུར་ཞིང་། །
སོ་སོར་ན་ནི་རྒྱུ་འདི་རྒྱུ་མིན་རྣམས་དང་ཁྱད་པར་མེད་འགྱུར་ལ། །



385
༄༅༅། །གང་ཟག་གི་བདག་མེད་རིགས་པས་སྒྲུབ་པ།
གཉིས་པོ་འདི་དག་སྤངས་ནས་རྟོག་པ་གཞན་ཡང་ཡོད་པར་འགྱུར་
མ་ཡིན། །ཅི་སྟེ་ཁྱོད་ཀྱི་རྒྱུ་ཡིས་འབྲས་བུ་སྐྱེད་པར་མི་བྱེད་དེ་ཕྱིར་
འབྲས། །ཞེས་བྱ་ ཡོད་ མིན་ འབྲས་བྲལ་རྒྱུ་ནི་རྒྱུ་མེད་ ཅན་ འགྱུར་
ཡོད་པའང་ མིན། །གང་ཕྱིར་ འདི་ དག་ གཉིས་ ཆར་ ཡང་ ནི་ སྒྱུ་ མ་
དང་འདྲ་དེ་ཡི་ཕྱིར། །བདག་ལ་སྐྱོན་དུ་མི་འགྱུར་འཇིག་རྟེན་པ་ཡི་
དངོས་པོ་རྣམས་ཀྱང་ཡོད། །ཅེས་བྱུང་། དོན་ནི། གལ་ཏེ་རྒྱུ་ཡིས་བསྐྱེད་
པར་བྱ་བ་འབྲས་བུ་སྐྱེད་པ་དེ་ལྟ་ན་སྐྱེད་བྱེད་དེ་རྒྱུ་ཡིན་ཞིང་། གལ་ཏེ་འབྲས་བུ་མི་
སྐྱེད་ན་ནི་སྐྱེད་པ་དེ་མེད་པས་འབྲས་བུ་དེ་རྒྱུ་མེད་པ་ཅན་དུ་འགྱུར་རོ། །འབྲས་བུ་
ཡང་ནི་རྒྱུ་ཡོད་པར་གྱུར་ན་དེ་ལས་སྐྱེ་བར་འགྱུར་བ་དེ་ཡི་ཕྱིར། རྒྱུ་འབྲས་གཉིས་ཀྱང་
ཕན་ཚུན་ལྟོས་ནས་ཡོད་པ་ཡིན་གྱི་རང་བཞིན་གྱིས་ཡོད་པ་མིན་ནོ། །ཅི་སྟེ་རྒྱུ་འབྲས་
རང་གི་ངོ་བོས་གྲུབ་ན་རྒྱུ་འམ་འབྲས་བུ་གང་ལས་དེ་གཉིས་གང་ཞིག་ཏུ་འགྱུར་བ་གང་
ཞིག་སྟེ་དེ་གཉིས་ལས་སྔར་རྒྱུ་གང་ཞིག་གམ་འབྲས་བུ་གང་ཞིག་འགྱུར་བ་དེ་སྨྲོས་ཤིག
གལ་ཏེ་རང་བཞིན་གྱིས་གྲུབ་པ་ལ་རྒྱུ་སྔ་བ་མི་རིགས་ཏེ། རྒྱུའི་དུས་སུ་རྒྱུའི་ལྟོས་ས་
འབྲས་བུ་དེ་གྲུབ་དགོས་པའི་ཕྱིར། འབྲས་བུ་སྔ་བ་ཡང་མི་རིགས་ཏེ། འབྲས་བུ་རྒྱུ་
མེད་དུ་འགྱུར་བའི་ཕྱིར། གལ་ཏེ་རྒྱུ་ཡིས་འབྲས་བུ་རང་བཞིན་གྱིས་སྐྱེད་པར་བྱེད་ན་
འབྲས་བུ་དང་ཕྲད་ནས་སམ་མ་ཕྲད་པར་སྐྱེད་པར་བྱེད། གལ་ཏེ་ཁྱོད་ཀྱི་ལྟར་ན་རྒྱུ་
ཡིས་འབྲས་བུ་དང་ཕྲད་ནས་འབྲས་བུ་སྐྱེད་པར་བྱེད་ན་དེ་ཡི་ཚེ་རྒྱུ་འབྲས་དེ་དག་ནུས་
པ་གཅིག་པས་སྐྱེད་བྱེད་རྒྱུ་དང་འབྲས་བུ་ངོ་བོ་ཐ་དད་མེད་པར་འགྱུར་ཞིང་། རང་
བཞིན་གྱིས་སོ་སོར་ཏེ་མ་ཕྲད་པར་སྐྱེད་ན་ནི། འབྲས་བུའི་རྒྱུ་འདི་དེའི་རྒྱུ་མིན་པ་
རྣམས་དང་སྐྱེད་མི་སྐྱེད་ཁྱད་པར་མེད་པར་འགྱུར་ལ། རྒྱུ་འབྲས་རང་བཞིན་གྱིས་



386
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གྲུབ་པར་སྨྲ་བ་ལ་བསྐྱེད་བྱ་སྐྱེད་བྱེད་ལ་ཕྲད་མ་ཕྲད་ཀྱི་རྟོག་པ་གཉིས་པོ་འདི་དག་
སྤངས་ནས་ཏེ་དེ་མ་གཏོགས་པའི་རྟོག་པ་ཕུང་སུམ་པ་གཞན་ཡང་ཡོད་པར་འགྱུར་བ་
མ་ཡིན་པས་རང་བཞིན་གྱིས་གྲུབ་པའི་རྒྱུས་འབྲས་བུ་མི་སྐྱེད་པ་ཁོ་ནའོ། །དེའི་ཕྱིར་
ཅི་སྟེ་ཁྱོད་ཀྱི་ལྟར་རང་བཞིན་གྱིས་གྲུབ་པའི་རྒྱུ་ཡིས་འབྲས་བུ་སྐྱེད་པར་མི་བྱེད་པ་དེ་ཡི་
ཕྱིར་འབྲས་བུ་ཞེས་བྱ་བ་རང་བཞིན་གྱིས་ཡོད་པ་མིན་ལ་རྒྱུ་རྒྱུར་འཇོག་པའི་རྒྱུ་མཚན་
འབྲས་བུ་འབྱུང་བ་ཡིན་ན་གལ་ཏེ་འབྲས་བུ་དང་བྲལ་བ་སྟེ་མེད་པར་ཡང་རྒྱུར་འཇོག་
ན་རྒྱུ་ནི་རྒྱུར་འཇོག་པའི་རྒྱུ་མཚན་མེད་པ་ཅན་དུ་འགྱུར་ན་འདི་ནི་ཡོད་པའང་མིན་ཏེ།
དེའི་ཕྱིར་རྒྱུ་འབྲས་རང་བཞིན་གྱིས་མེད་དོ། །གང་གི་ཕྱིར་རྒྱུ་འབྲས་འདི་དག་གཉིས་
ཆར་ཡང་ནི་རང་བཞིན་གྱིས་མེད་ཀྱང་ཐ་སྙད་དུ་སྒྱུ་མ་དང་འདྲ་བ་དེ་ཡི་ཕྱིར། དབུ་མ་
བ་བདག་ལ་ཇི་སྐད་བཤད་པའི་ཕྲད་མ་ཕྲད་ཀྱི་སྐྱོན་དུ་མི་འགྱུར་ཞིང་། འཇིག་རྟེན་པ་
ལ་གྲགས་པ་ཡི་དངོས་པོ་མ་བརྟགས་པར་གྲུབ་པ་རྣམས་ཀྱང་ཡོད་པས་ཐམས་ཅད་
གྲུབ་བོ། །ཞེས་པའོ། །་་
་་དང་་་་
གསུམ་པ་དེ་ལ་རྩོད་པ་སྤོང་བ་ལ་གཉིས། རྩོད་པ་དང་ལན་ནོ། །དང་བོ་
འཆད་པར། སུན་འབྱིན་འདིས་སུན་དབྱུང་བྱ་ཕྲད་ནས་འབྱིན་ནམ་
མ་ཕྲད་པར། །ཡིན་ ཞེས་ ཉེས་ པ་ འདི་ནི་ཁྱོད་ ལའང་འགྱུར་བ་ མ་
ཡིན་ནམ། །གང་ཚེ་དེ་སྐད་སྨྲ་ཞིང་རང་ཕྱོགས་ཁོ་ན་རྣམ་འཇོམས་
པ། །དེ་ཚེ་ཁྱོད་ཀྱིས་སུན་དབྱུང་སུན་ནི་འབྱིན་པར་ནུས་མ་ཡིན། །
གང་ཕྱིར་རང་གི་ཚིག་ལའང་ཐལ་བ་མཚུངས་པའི་ལྟག་ཆོད་ཀྱིས། །
རིགས་པ་མེད་པར་དངོས་མཐའ་དག་ལ་སྐུར་འདེབས་དེ་ཡི་ཕྱིར། །
ཁྱོད་ནི་སྐྱེ་བོ་དམ་པས་བཞེད་མི་འགྱུར་ཞིང་གང་གི་ཕྱིར། །ཁྱོད་ལ་



387
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
རང་ཕྱོགས་མེད་པས་སུན་ཅི་ ཕྱིན་དུ་ རྒོལ་བའང་ ཡིན། །ཞེས་བྱུང་།
དོན་ནི། རྒྱུས་འབྲས་བུ་སྐྱེད་པ་ལ་ཕྲད་མ་ཕྲད་ཀྱི་བརྟག་པ་བྱེད་པ་ནི་ཁྱོད་ལ་ཡང་
མཚུངས་སོ། །ཇི་ལྟར་ཞེ་ན་ཁྱོད་ཀྱི་སུན་འབྱིན་འདིས་སུན་དབྱུང་བྱ་ཕྲད་ནས་སུན་
འབྱིན་ནམ་མ་ཕྲད་པར་སུན་འབྱིན་པ་ཡིན་ཞེས་བྱ་བའི་ཉེས་པ་འདི་ནི་དབུ་མ་བ་ཁྱོད་
ལ་ཡང་འགྱུར་བ་མ་ཡིན་ནམ་སྟེ། ཡིན་ཏེ་གལ་ཏེ་ཕྲད་ནས་སུན་འབྱིན་ན་ནུས་པ་
གཅིག་ཏུ་འགྱུར་བས་གང་ཞིག་གིས་གང་སུན་འབྱིན་འོན་ཏེ་མ་ཕྲད་པར་སུན་འབྱིན་
ན་ནི་མ་ཕྲད་པར་མཚུངས་པ་ཐམས་ཅད་ཀྱིས་སུན་འབྱིན་པར་འགྱུར་བས་མི་རིགས་
ལ། བརྟག་པ་གཉིས་པོ་འདི་ལས་གཞན་པའི་བརྟག་པ་ཕུང་སུམ་པ་ཡང་མེད་དོ། །
གང་གི་ཚེ་སུན་འབྱིན་ལྟར་སྣང་དེ་སྐད་སྨྲ་ཞིང་རང་གི་ཕྱོགས་ཁོ་ན་རྣམ་པར་འཇོམས་
པ་དེ་ཡི་ཚེ་དབུ་མ་བ་ཁྱོད་ཀྱིས་གཞན་གྱི་ལུགས་སུན་དབྱུང་བར་བྱ་བ་སུན་ནི་འབྱིན་
པར་ནུས་པ་མ་ཡིན་ནོ། །གཞན་ཡང་གང་གི་ཕྱིར་ན་རྒོལ་བ་རང་གི་ཚིག་ལའང་ཕྱི་
རྒོལ་གཞན་ལ་འཕངས་པའི་ཐལ་བ་མཚུངས་པའི་ལྟག་ཆོད་ཀྱིས་ཏེ་སུན་འབྱིན་ལྟར་
སྣང་གིས་རིགས་པ་མེད་པར་དངོས་པོ་མཐའ་དག་ལ་སྐུར་བ་འདེབས་པ་དེ་ཡི་ཕྱིར།
ཁྱོད་ནི་སྐྱེ་བོ་དམ་པས་བཞེད་པར་མི་འགྱུར་ཞིང་སྟེ། འདོད་པར་མི་འགྱུར་རོ། །ཡང་
དབུ་མ་བ་ཁྱོད་སུན་ཅི་ཕྱིན་ཏུ་རྒོལ་བ་བའང་ཡིན་ཏེ། གང་གི་ཕྱིར་ཁྱོད་ལ་རང་ཕྱོགས་
མེད་པས་གཞན་ཕྱོགས་སུན་འབྱིན་པ་ཙམ་ལ་ཞུགས་པའི་ཕྱིར་རོ་ཞེ་ན། ཞེས་པའོ། །
| གཉིས་པ་ལན་ལ་བཞི་ལས། རང་གི་ཕྱོགས་ལ་སུན་འབྱིན་དང་སྒྲུབ་པ་འཐད་
ཚུལ། གཞན་གྱི་ ཐལ་བ་མི་མཚུངས་པའི་རྒྱུ་མཚན་གསལ་བར་བཤད་པ། རང་
བཞིན་གྱིས་མེད་པ་བསྒྲུབ་ནུས་པ་བཞིན་དུ་གཞན་གྱིས་བཟློག་སྟེ་བསྒྲུབ་མི་ནུས་པ།
འདིར་མ་བཤད་པའི་སུན་འབྱིན་ལྷག་མ་ཤེས་པར་བྱེད་ཚུལ་ལོ། །དང་བོ་ལ་གཉིས།



388
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཐ་སྙད་དུ་གཞན་ཕྱོགས་སུན་འབྱིན་པ་ཁས་ལེན་ཚུལ་དང་། རང་གི་ཕྱོགས་བསྒྲུབ་པ་
ཁས་ལེན་ཚུལ་ལོ། །དང་བོ་འཆད་པར། སུན་འབྱིན་པས་སུན་དབྱུང་བྱ་མ་
ཕྲད་སུན་ནི་འབྱིན་བྱེད་དམ། ། འོན་ཏེ་ཕྲད་ནས་ཡིན་ཞེས་སྨྲས་
ཟིན་ཉེས་པ་འདིར་གང་ལ། །ངེས་པར་ཕྱོགས་ཡོད་དེ་ལ་འགྱུར་གྱི་
བདག་ ལ་ ཕྱོགས་ འདི་ ནི། །ཡོད་ པ་ མིན་ པས་ ཐལ་ བར་ འགྱུར་ བ་
འདི་ནི་སྲིད་མ་ཡིན། །ཞེས་བྱུང་། དོན་ནི། སུན་འབྱིན་པས་སུན་དབྱུང་བྱ་མ་
ཕྲད་པར་སུན་ནི་འབྱིན་པར་བྱེད་དམ་འོན་ཏེ་ཕྲད་ནས་སུན་འབྱིན་པར་བྱེད་པ་ཡིན་
ཞེས་སྔར་སྨྲས་ཟིན་པའི་ཉེས་པ་ནི་འདིར་རྒོལ་བ་གང་ལ་ངེས་པར་ཕྱོགས་ཡོད་དེ་ལ་སྟེ་
རང་བཞིན་གྱིས་གྲུབ་པའི་དམ་འཆའ་བ་དེ་ལ་སྐྱོན་དུ་འགྱུར་གྱི་བདག་དབུ་མ་བ་ལ་
རང་བཞིན་གྱིས་གྲུབ་པའི་དམ་འཆའ་བའི་ཕྱོགས་འདི་ནི་ཡོད་པ་མིན་པས་ཕྲད་མ་
ཕྲད་གཉིས་ལ་སྐྱོན་བསྟན་པའི་ཐལ་བར་འགྱུར་བ་འདི་ནི་བདག་ལ་སྲིད་པ་མ་ཡིན་ཏེ།
སུན་དབྱུང་བྱ་དང་སུན་འབྱིན་པ་གཉིས་ཀ་རང་བཞིན་གྱིས་མ་གྲུབ་པར་ཁས་ལེན་
པའི་ཕྱིར་རོ། །ཞེས་པའོ། །
གཉིས་པ་རང་གི་ཕྱོགས་བསྒྲུབ་པ་ཁས་ལེན་ཚུལ་འཆད་པར། ཇི་ ལྟར་
ཁྱོད་ཀྱིས་ཉི་མའི་དཀྱིལ་འཁོར་ལ་ཡོད་ཁྱད་པར་རྣམས། །གཟུགས་
བརྙན་ལ་ཡང་གཟས་བཟུང་ལ་སོགས་རྣམས་ཚེ་ མཐོང་འགྱུར་ལ། །
ཉི་མ་དང་ནི་གཟུགས་བརྙན་རྣམ་པར་ཕྲད་དང་མ་ཕྲད་པར། །མི་
རིགས་མོད་ཀྱི་བརྟེན་ནས་ཐ་སྙད་ཙམ་ཞིག་འབྱུང་འགྱུར་ཞིང་། །
མི་བདེན་བཞིན་དུའང་རང་གི་བྱད་བཞིན་མཛེས་པར་བསྒྲུབ་བྱའི་
ཕྱིར། །དེ་ནི་ཡོད་པ་ཇི་ལྟར་དེ་བཞིན་འདིར་ཡང་ཤེས་རབ་གདོང་། །



389
༄༅༅། །གང་ཟག་གི་བདག་མེད་རིགས་པས་སྒྲུབ་པ།
སྦྱང་བར་བྱ་ ལ་ནུས་པ་མཐོང་བར་འགྱུར་བའི་གཏན་ཚིགས་ནི། །
འཐད་པ་དང་བྲལ་ ལས་ ཀྱང་བསྒྲུབ་བྱ་རྟོགས་ཞེས་ཤེས་པར་བྱ། །
ཞེས་བྱུང་། དོན་ནི། ཇི་ལྟར་ཁྱོད་ཀྱིས་ཉི་མའི་དཀྱིལ་འཁོར་དང་བྱད་བཞིན་ལ་ཡོད་
པའི་ཁྱད་པར་རྣམས་གཟུགས་བརྙན་མཐོང་བ་ལ་བརྟེན་ནས་ཉི་མ་གཟས་བཟུང་བ་
ལ་སོགས་པ་རྣམས་ཀྱི་ཚེ་མཐོང་བར་འགྱུར་ལ། ཉི་མ་དང་ནི་བྱད་བཞིན་དང་དེ་དག་
གི་གཟུགས་བརྙན་གཉིས་རྣམ་པར་ཕྲད་པ་དང་མ་ཕྲད་པར་སྐྱེ་ཞེས་བཏགས་དོན་
བཙལ་བའི་ཚུལ་གྱིས་དཔྱད་པ་ན་སྐྱེ་བར་མི་རིགས་མོད་ཀྱི་འོན་ཀྱང་ཉི་མ་དང་བྱད་
བཞིན་ལ་བརྟེན་ནས་ཐ་སྙད་ཀྱི་དབང་གིས་བཞག་པ་ཙམ་གྱིས་གཟུགས་བརྙན་ཞིག་
འབྱུང་བར་འགྱུར་ཞིང་། དེས་ཀྱང་འདོད་པའི་དོན་ངེས་པ་དང། གཟུགས་བརྙན་
མི་བདེན་བཞིན་དུའང་རང་གི་བྱད་བཞིན་མཛེས་པར་བསྒྲུབ་བྱའི་ཕྱིར་ཏེ་བསྒྲུབ་པར་
བྱའོ། །གཟུགས་བརྙན་དེ་ལ་ནི་ནུས་པ་ཡོད་པ་ཇི་ལྟ་བ་བཞིན་དུ་དོན་གྱི་སྐབས་
འདིར་ཡང་ཤེས་རབ་ཀྱི་གདོང་སྟེ། གདོང་དང་འདྲ་བའི་ཤེས་རབ་ཀྱི་དྲི་མ་མ་རིག་པ་
སྦྱང་བར་བྱ་བ་ལ་ནུས་པ་མཐོང་བར་འགྱུར་བའི་གཏན་ཚིགས་ནི་རྟེན་འབྲེལ་དང་
གཅིག་དུ་བྲལ་སོགས་ལས་རང་བཞིན་གྱིས་ཡོད་པར་སྒྲུབ་པའི་འཐད་པ་དང་བྲལ་བ་
ལས་ཀྱང་བསྒྲུབ་བྱ་རང་བཞིན་གྱིས་མེད་པ་རྟོགས་པར་བྱའོ། །ཞེས་པའོ། །
གཉིས་པ། གཞན་གྱི་ཐལ་བ་མི་མཚུངས་པའི་རྒྱུ་མཚན་གསལ་བར་བཤད་པ་
འཆད་པར། གལ་ཏེ་ རང་ གི་བསྒྲུབ་བྱ་གོ་བྱེད་ གཏན་ཚིགས་དངོས་
གྲུབ་དང་། །དངོས་སུ་གོ་བྱ་ཉིད་འགྱུར་བསྒྲུབ་བྱའི་ངོ་བོའང་ཡོད་
གྱུར་ན། །ཕྲད་པ་ལ་སོགས་རིགས་པ་ཉེ་བར་སྦྱོར་བར་འགྱུར་ཞིག་
ན། །དེ་ཡང་ཡོད་པ་མིན་པས་ཁྱོད་ཀྱི་ཡི་ཆད་འབའ་ཞིག་ཡིན། །



390
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཞེས་བྱུང་། དོན་ནི། གལ་ཏེ་རང་གི་བསྒྲུབ་བྱ་གོ་བྱེད་གཏན་ཚིགས་ཀྱི་དངོས་པོ་སྟེ།
ངོ་བོ་རང་བཞིན་གྱིས་གྲུབ་པ་དང་། དངོས་སུ་གོ་བར་བྱ་བ་ཉིད་དུ་འགྱུར་བ་བསྒྲུབ་
བྱའི་ངོ་བོའང་རང་བཞིན་གྱིས་གྲུབ་པ་ཡོད་པར་གྱུར་ན། རྒྱུ་འབྲས་ཕྲད་མ་ཕྲད་ལ་
སོགས་པ་རིགས་པ་ཉེ་བར་སྦྱོར་བར་འགྱུར་བ་སྟེ། འཇུག་པར་འགྱུར་བ་ཞིག་ན་རང་
བཞིན་གྱིས་གྲུབ་པ་དེ་ཡང་ཡོད་པ་མིན་པས་མ་དག་པའི་ཕྱོགས་ལ་བཀོད་པའི་སྐྱོན་
དག་པའི་ཕྱོགས་ལ་ཁྱོད་ཀྱིས་བཀོད་པ་འདི་ནི་ཁོ་བོ་ཅག་ལ་དོན་མེད་པར་ཡི་ཆད་པ་སྟེ།
ཡིད་འབྱུང་བ་འབའ་ཞིག་ཡིན་ནོ། །ཞེས་པའོ། ། 11:|: :
གསུམ་པ། རང་བཞིན་གྱིས་མེད་པ་བསྒྲུབ་ནུས་པ་བཞིན་དུ་གཞན་གྱིས་
བཟློག་སྟེ་བསྒྲུབ་མི་ནུས་པ་འཆད་པར། དངོས་རྣམས་མཐའ་དག་དངོས་པོ་
མེད་པར་རྟོགས་སུ་གཞུག་པར་ནི། །ནུས་པར་ཆེས་སླ་ཇི་ལྟ་དེ་ལྟར་
རང་བཞིན་གཞན་དག་ལ། །ཁོང་དུ་ཆུད་པར་བདེ་བླག་ཏུ་ནི་ནུས་
པ་མ་ཡིན་ནོ། །རྟོག་གེ་ངན་པའི་དྲ་བས་འཇིག་རྟེན་ཅི་སྟེ་འདིར་
བཅོལ་བྱེད། །ཅེས་བྱུང་། དོན་ནི། དངོས་པོ་རྣམས་མཐའ་དག་དབུ་མ་བས་
དངོས་པོ་སྟེ་རང་བཞིན་གྱིས་གྲུབ་པ་མེད་པར་རྟོགས་སུ་གཞུག་པར་ནི་ནུས་པར་ཆེས་
སླ་བ་ཇི་ལྟ་བ་དེ་ལྟར་རང་བཞིན་གྱིས་གྲུབ་པ་དབུ་མ་བ་གཞན་དག་ལ་ཁོང་དུ་ཆུད་
པར་བདེ་བླག་ཏུ་ནི་ནུས་པ་མ་ཡིན་ནོ། །ཅིའི་ཕྱིར་ན་རྒོལ་བ་གཉིས་ཀར་བདེན་པར་
གྲགས་པའི་དཔེ་མེད་པའི་ཕྱིར་རོ། །འཇིག་རྟེན་ལ་དོན་མ་ཡིན་པའི་གནོད་པ་བྱ་བའི་
ཕྱིར་དངོས་སྨྲ་ཁྱོད་ལ་འདིར་སུ་ཞིག་གིས་བཅོལ་ནས་རྟོག་གེ་ངན་པའི་སྲད་པུས་བྲིས་
པའི་དྲ་བས་འཇིག་རྟེན་ཅི་སྟེ་འཆིང་བར་བྱེད་དེ་བྱེད་མི་རིགས་སོ། །ཞེས་པའོ། །
བཞི་བ། འདིར་མ་བཤད་པའི་སུན་འབྱིན་ལྷག་མ་ཤེས་པར་བྱེད་ཚུལ་འཆད་



། །གང་ཟག་གི་བདག་མེད་རིགས་པས་སྒྲུབ་པ།
391
པར། སུན་འབྱིན་ལྷག་མ་གོང་དུ་བསྟན་པ་ཡང་ནི་ཤེས་བྱས་ནས། །
ཕྲད་པ་ལ་སོགས་ཕྱོགས་ཀྱི་ལན་གྱི་ཆེད་དུ་འདིར་གཏང་བྱ། །སུན་
ཅི་ཕྱིན་དུ་ རྒོལ་ བ་ བོ་ ཡང་ ཇི་ ལྟར་ ཡོད་ མིན་ ལ། །དེ་ སྐད་ སྔར་
བཤད་ལྷག་མ་ཕྱོགས་འདི་ཉིད་ཀྱིས་རྟོགས་པར་བྱ། །ཞེས་བྱུང་། དོན་
ནི། དངོས་པོར་སྨྲ་བའི་ཕྱོགས་ལ་སུན་འབྱིན་གང་བཤད་པ་དེ་ཉིད་ཀྱི་ལྷག་མ་རྒྱུས་
འབྲས་བུ་ཕྲད་ནས་སམ་མ་ཕྲད་པར་སྐྱེད་ཅེས་སུན་འབྱིན་པ་གོང་དུ་བསྟན་པ་ཡང་ནི་
ཤེས་པར་བྱས་ནས་རྒྱུ་འབྲས་ཕྲད་པ་ལ་སོགས་བརྟག་སྟེ། བཀག་པའི་ཕྱོགས་ཀྱི་ལན་
གྱི་ཆེད་དུ་ཕ་རོལ་པོས་སུན་འབྱིན་ལ་ཕྲད་མ་ཕྲད་ཀྱི་བརྟག་པ་གང་གིས་སྨྲས་པ་དེ་ལ་
རྩོད་པའི་སྐབས་འདིར་དེས་བརྟག་པ་རང་ལ་མི་མཚུངས་པའི་ལན་གྱི་སུན་འབྱིན་
གཏང་བར་བྱ་སྟེ། རང་བཞིན་གྱིས་མེད་པར་འདོད་པ་ཡི་ཕྱོགས་ལ་བཏགས་དོན་
འཚོལ་བའི་དཔྱད་པ་མི་འཇུག་པའི་ཕྱིར། དབུ་མ་བ་ལ་སུན་ཅི་ཕྱིན་དུ་རྒོལ་བ་བོ་ཡང་
ཇི་ལྟར་ཡོད་པ་མིན་པ་སྟེ་ཡོད་པ་མ་ཡིན་ཏེ། རང་ཕྱོགས་ཐ་སྙད་དུ་མ་བཞག་པ་དང་།
གཞན་ཕྱོགས་དགག་པ་དོན་དམ་པར་འདོད་པ་གཉིས་ཀ་ཁས་མ་བླངས་པའི་ཕྱིར།
དེ་སྐད་སྔར་བཤད་པའི་སུན་འབྱིན་ལྷག་མ་ནི་དེ་མ་ཐག་ཏུ་བཤད་པའི་ཕྱོགས་འདི་
ཉིད་ཀྱིས་རྟོགས་པར་བྱའོ། །ཞེས་པའོ། །
འདི་དག་གི་སྐབས་སུ་མཐའ་དཔྱད་པ་ལ། དགག་གཞག་སྤོང་གསུམ་ལས།
དང་བོ་ལ། ཁ་ཅིག་ན་རེ། འཁོར་བའི་རྩ་བར་གྱུར་པའི་མ་རིག་པ་ལ་ལས་འབྲས་ལ་
རྨོངས་པའི་མ་རིག་པ་དང་། དེ་ཁོ་ན་ཉིད་ལ་རྨོངས་པའི་མ་རིག་པ་གཉིས་ཡོད།
གང་ཟག་གི་བདག་འཛིན་དང་འཇིག་ལྟ་ལ་མུ་བཞི་ཡོད་དེ། ང་ཡི་བ་རང་གི་མཚན་
ཉིད་ཀྱིས་གྲུབ་པར་འཛིན་པ་འཇིག་ལྟ་ལྷན་སྐྱེས་ཡིན་ལ། གང་ཟག་གི་བདག་འཛིན་



392 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མིན་པ་དང་། གང་ཟག་གཞན་རང་གི་མཚན་ཉིད་ཀྱིས་གྲུབ་པར་འཛིན་པ་གང་ཟག་
གི་བདག་འཛིན་ཡིན་ལ་འཇིག་ལྟ་ལྷན་སྐྱེས་མིན་པ་དང་། རྒྱུད་ཀྱིས་བསྡུས་པའི་ང་
ཙམ་རང་གི་མཚན་ཉིད་ཀྱིས་གྲུབ་པར་འཛིན་པ་གཉིས་ཀ་ཡིན་པ་དང་། གཟུགས་
སོགས་ཕུང་བོ་རང་གི་མཚན་ཉིད་ཀྱིས་གྲུབ་པར་འཛིན་པ་གཉིས་ཀ་མིན་པའོ་ཟེར།
འོ་ན་སྐབས་འདིར་འཁོར་བའི་རྩ་བ་མི་མཐུན་པ་གཉིས་ཁས་ལེན་རིགས་པར་ཐལ།
འཁོར་རྩའི་དབྱེ་བ་འཇོག་ཚུལ་འཐད་པའི་ཕྱིར། འདོད་ན། སྟོང་ཉིད་ལས་གཞན་
པའི་ཞི་སྒོ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། དངོས་པོའི་འདུ་
ཤེས་ཅན་ལ་ཐར་པ་མེད་པར་མདོ་ལས་གསུངས་པའི་ཕྱིར་དང༌། སློབ་དཔོན་གྱིས།
ཞི་སྒོ་གཉིས་པ་མེད་པ་དང་། །ཞེས་གསུངས་པའི་ཕྱིར། བྱས་པ་ལ་ཁ་ཅིག་ན་རེ།
སྟོང་ཉིད་རྣམ་ཐར་སོགས་གསུམ་བཤད་པ་མི་འཐད་པར་ཐལ། ཞི་སྒོ་གཉིས་པ་མེད་
པའི་ཕྱིར་ན་མ་ཁྱབ། ཡུལ་རྣམ་ཐར་སྒོ་གསུམ་སྟོང་ཉིད་ལ་དབྱེ་ཚུལ་ཙམ་ཡིན་པའི་
ཕྱིར། གཞན་ཡང་། ང་ཡིར་འཛིན་པའི་གཙོ་སེམས་ཆོས་ཅན། འཇིག་ལྟ་ཡིན་པར་
ཐལ། ང་ཡིར་འཛིན་པའི་བློ་ཡིན་པའི་ཕྱིར། ཁྱབ་པ་ཁས། འདོད་ན། ཤེས་རབ་
ཉོན་མོངས་ཅན་དུ་ཐལ་ལོ། །གཞན་ཡང་། ང་དང་ང་ཡི་བ་གང་རུང་རང་མཚན་
གྱིས་གྲུབ་པར་འཛིན་པ་ཙམ་གྱིས་འཇིག་ལྟའི་འཛིན་ཚུལ་ཚང་བར་ཐལ། འདོད་པའི་
ཕྱིར། འདོད་ན། གཞན་རྒྱུད་ཀྱི་ང་དང་ང་ཡི་བ་རང་མཚན་གྱིས་གྲུབ་པར་འཛིན་
པའི་བློ་རེ་རེ་ནས་ཆོས་ཅན། ཁྱོད་ལ་འཇིག་ལྟའི་འཛིན་ཚུལ་ཚང་བར་ཐལ། འདོད་
པའི་ཕྱིར། འདོད་ན། རང་བཞིན་གྱི་ངའོ་སྙམ་པ་དང་། ང་ཡིའོ་སྙམ་པ་གང་རུང་
ཡིན་པར་ཐལ། རྫས་སྤྱི་ཚོད། འཇིག་ལྟ་ཡིན་པའི་ཕྱིར། ཁྱབ་སྟེ། ལམ་རིམ་ཆུང་ངུ་
ལས། འཇིག་ལྟ་ལྷན་སྐྱེས་ཀྱི་དམིགས་པ་ལ་ངའོ་སྙམ་པའི་བློ་ངང་གིས་སྐྱེས་པ་ཞིག་



༄༅༅། །གང་ཟག་གི་བདག་མེད་རིགས་པས་སྒྲུབ་པ།
393
དགོས་པས་ཞེས་གསུངས་པའི་ཕྱིར། ཁོ་ན་རེ། དེ་མི་འཐད་པར་ཐལ། ང་དང་ང་ཡི་
བ་རང་གི་མཚན་ཉིད་ཀྱིས་གྲུབ་པར་འཛིན་པ་འཇིག་ལྟ་ཡིན་པའི་ཕྱིར། རྣམ་བཤད་
ལས། ང་དང་ང་ཡི་བ་རང་གི་མཚན་ཉིད་ཀྱིས་གྲུབ་པར་འཛིན་པ་གཉིས་འཇིག་ལྟར་
འཇོག་པ་ཞེས་གསུངས་པའི་ཕྱིར་ན་མ་ཁྱབ་སྟེ། རང་རྒྱུད་ཀྱི་ང་དང་ང་ཡི་བ་ལ་འཛིན་
ཚུལ་སྔ་མ་གཞིར་གཞག་ལ་དགོངས་པའི་ཕྱིར། ཊཱིཀ་ཆེན་ལས། ངའོ་སྙམ་པ་སྐྱེས་
པའི་གཞི་ང་ལ་དམིགས་ནས་རྣམ་པ་རང་གི་མཚན་ཉིད་ཀྱིས་གྲུབ་པར་འཛིན་པ་ནི་
ངར་འཛིན་གྱི་འཇིག་ལྟ་ལྷན་སྐྱེས་དང་། གང་ཟག་གི་བདག་ཏུ་རྨོངས་པ་གཉིས་ཀའོ་
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། གཞན་མཆོད་སྦྱིན་གྱི་ང་ལ་དམིགས་
ནས་ངའོ་སྙམ་དུ་རང་གི་མཚན་ཉིད་ཀྱིས་གྲུབ་པར་འཛིན་པའི་ལྷས་སྦྱིན་རང་རྒྱུད་ཀྱི་
འཇིག་ལྟ་ཡོད་པར་ཐལ། གཞན་མཆོད་སྦྱིན་གྱི་རྒྱུད་ཀྱི་ང་ལ་དམིགས་ནས་བདེན་
གྲུབ་ཏུ་འཛིན་པའི་ལྷས་སྦྱིན་གྱི་རྒྱུད་ཀྱི་བདག་འཛིན་ཡོད་པའི་ཕྱིར་ན་མ་ཁྱབ་སྟེ།
དེས་དེ་ལ་ངའོ་སྙམ་པ་མི་སྐྱེ་ཡང་དེ་ལ་ང་གཅིག་ཡོད་པར་འཛིན་པའི་བློ་སྐྱེས་པའི་
ཕྱིར། ཡང་ཁ་ཅིག་ང་ཡི་བའི་རང་ལྡོག་གང་ཟག་དང་། གཞི་ལྡོག་གམ་མཚན་གཞི་
གང་ཟག་མ་ཡིན་པ་སྟོང་ཐུན་གྱི་དགོངས་པ་ཡིན་ཟེར་བ་དང་། ཡང་ལ་ལས་ང་ཡི་
བར་འཛིན་པའི་འཇིག་ལྟ་གང་ཟག་གི་བདག་འཛིན་ཡིན་ཀྱང་རང་རྒྱུད་ཀྱི་ང་ཡི་བ་
རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཆོས་ཀྱི་བདག་འཛིན་ཡིན་ཟེར། དེ་
དག་ལ་འོ་ན་ང་ཡི་བ་ལ་དམིགས་ཞེས་པའི་ང་ཡི་བ་དང་། ང་ཡིར་འཛིན་པས་ང་ཡི་བ་
ལ་དམིགས་ཞེས་པའི་ང་ཡི་བ་ལ་མིག་རྣ་སོགས་འཇོག་པར་ཐལ། འདོད་པའི་ཕྱིར།
འདོད་མི་ནུས་ཏེ། སྐབས་འདིའི་འཇིག་ལྟ་གཉིས་ཀྱི་དམིགས་ཡུལ་གྱི་ང་ཡི་བ་ལ་མིག་
རྣ་སོགས་མི་འཇོག་པའི་ཕྱིར་ཏེ། མིག་རྣ་སོགས་ང་ཡི་བའི་གདགས་གཞི་ཡིན་གྱི་ང་ཡི་



3941 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བ་མ་ཡིན་པའི་ཕྱིར། མ་གྲུབ་ན། གང་ཟག་གི་གདགས་གཞིའི་ཕུང་བོ་ལྔ་གང་ཟག་
ཏུ་ཐལ་ལོ། །ཊིཀ་ཆེན་ལས། ང་ཡི་བ་ལ་དམིགས་ཞེས་པ་ནི་དེ་དག་ལ་དམིགས་པ་
མིན་ནོ། །ཞེས་དང་། ང་ཡི་བ་གཞི་མིག་རྣ་སོགས་ལ་དམིགས་ནས་དེ་ལྟར་འཛིན་པ་
ནི་ཆོས་ཀྱི་བདག་འཛིན་ཡིན་པས། ཞེས་གསུངས་པའི་ཕྱིར། བྱས་པ་ལ་ཁོ་ན་རེ།
དེ་མི་འཐད་པར་ཐལ། རང་རྒྱུད་ཀྱི་མིག་རྣ་སོགས་ནི་ང་ཡི་བ་དང་ཆོས་དང་གང་ཟག་
གཉིས་ཀྱི་ནང་ནས་ཆོས་ལ་འཇོག་པའི་ཕྱིར། དེར་ཐལ། སྟོང་ཐུན་ལས། རང་རྒྱུད་
ཀྱིས་བསྡུས་པའི་མིག་རྣ་སོགས་ནི་ང་ཡི་བའི་མཚན་གཞི་དང་། གང་ཟག་དང་ཆོས་
གཉིས་སུ་ཕྱེ་བའི་ཡ་གྱལ་གྱི་ཆོས་ཀྱི་མཚན་གཞི་གཉིས་ཀ་ཡིན་ལ། ཞེས་གསུངས་པའི་
ཕྱིར་ན་མ་ཁྱབ་སྟེ། ལུང་དེས་རང་རྒྱུད་ཀྱི་དེ་དག་ང་ཡི་བས་ང་ཡིར་བྱེད་རྒྱུའི་མཚན་
གཞིར་བསྟན་པ་ཙམ་ཡིན་པའི་ཕྱིར། དེས་ན་མིག་རྣ་སོགས་བློ་ལ་ང་ཡི་བར་སྣང་ཙམ་
དེ་ང་ཡི་བ་དང་། ང་འཇོག་པའི་ཚེ་གདགས་གཞིའི་ཕུང་བོ་མི་འཇོག་པར་ཕུང་བོ་ལ་ང་
སྣང་ཙམ་དེ་འཇོག་པ་སྟོང་ཐུན་གྱི་དགོངས་པ་ཡིན་པའི་ཕྱིར། གཞན་ཡང་། སོ་སྐྱེའི་
མིག་རྣ་སོགས་རང་གི་མཚན་ཉིད་ཀྱིས་གྲུབ་པར་འཛིན་པ་ང་ཡི་བར་འཛིན་པའི་
འཇིག་ལྟ་མ་ཡིན་པར་ཐལ། དེ་ཆོས་ཀྱི་བདག་འཛིན་དང་། དེ་ལ་ང་ཡི་བ་རང་གི་
མཚན་ཉིད་ཀྱིས་གྲུབ་པར་འཛིན་པའི་འཛིན་སྟངས་ཀྱང་མ་ཚང་བའི་ཕྱིར། རྟགས་
རིམ་བཞིན་གྲུབ་སྟེ། ཊཱིཀ་ཆེན་ལས། ང་ཡི་བའི་གཞི་མིག་རྣ་སོགས་ལ་དམིགས་ནས་
དེ་ལྟར་འཛིན་པ་ནི་ཆོས་ཀྱི་བདག་འཛིན་ཡིན་པས་ཞེས་དང་། སྟོང་ཐུན་ལས། རང་
རྒྱུད་ཀྱི་མིག་སོགས་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་ཀྱང་ང་
ཡི་བར་འཛིན་པའི་འཛིན་སྟངས་མེད་པ་དག་ནི་ཞེས་གསུངས་པའི་ཕྱིར། གཞན་
ཡང་། མིག་རྣ་སོགས་ང་ཡི་བ་མིན་ཀྱང་དེ་དག་ང་ཡི་བར་སྣང་བའི་ང་ཡི་བ་རང་གི་



395
༄༅། །གང་ཟག་གི་བདག་མེད་རིགས་པས་སྒྲུབ་པ།
མཚན་ཉིད་ཀྱིས་གྲུབ་པར་འཛིན་པ་ང་ཡི་བར་འཛིན་པ་ཡིན་པའི་ཁྱད་པར་འཐད་པར་
ཐལ། དེ་དག་ང་ཡི་བར་སྣང་བ་ང་ཡི་བར་འཛིན་པའི་འཇིག་ལྟ་ལྷན་སྐྱེས་ཀྱི་དམིགས་
པར་གྱུར་པའི་ང་ཡི་བ་ཡིན་ཀྱང་དེ་དག་ང་ཡི་བ་མ་ཡིན་པའི་ཕྱིར་ཏེ། སྟོང་ཐུན་ལས།
དེ་དག་ང་ཡི་བར་སྣང་བའི་ང་ཡི་བ་རང་གི་མཚན་ཉིད་ཀྱིས་གྲུབ་པར་འཛིན་པ་ནི་ང་ཡི་
བར་འཛིན་པ་ཡིན་གྱི། ཆོས་ཀྱི་བདག་འཛིན་མ་ཡིན་ལ། ཞེས་གསུངས་པའི་ཕྱིར།
ཁ་ཅིག ངའོ་སྙམ་པའི་ཐ་སྙད་པའི་བློ་ལྷན་སྐྱེས་དང་འཇིག་ལྟ་ལྷན་སྐྱེས་གཉིས་པོ་
གང་རུང་ཡིན་ན་རང་རྒྱུད་ལ་ལྡན་པའི་གང་ཟག་དང་དེའི་རྒྱུད་ཀྱི་བདག་ལ་དམིགས་
པས་ཁྱབ་ཟེར་ན། འོ་ན་ལྷས་སྦྱིན་གྱི་རྒྱུད་ཀྱི་ངའོ་སྙམ་པའི་བློ་ཆོས་ཅན། ཁྱོད་ཀྱི་
དམིགས་པ་ཡིན་ན་ལྷས་སྦྱིན་ཡིན་དགོས་པར་ཐལ། འདོད་པའི་ཕྱིར། འདོད་ན།
ལྷས་སྦྱིན་གྱི་རྒྱུད་ཀྱི་སྔོན་གནས་རྗེས་དྲན་གྱི་དམིགས་ཡུལ་དུ་གྱུར་པའི་ཚེ་རབས་སྔ་
མའི་ལྷ་མི་གཉིས་རེ་རེ་ནས་ཆོས་ཅན། ལྷས་སྦྱིན་ཡིན་པར་ཐལ། དེའི་རྒྱུད་ཀྱི་ངའོ་
སྙམ་པའི་བློའི་དམིགས་ཡུལ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། ཊཱིཀ་
ཆེན་ལས། དེ་བཞིན་དུ་ཚེ་འདིའི་མི་ལྷས་སྦྱིན་གྱིས་སྔོན་གྱི་སྐྱེ་བ་དྲན་པ་ན་ང་སྔར་དེ་
དང་དེར་སྐྱེས་འདུག་སྙམ་དུ་དྲན་པ་ཡིན་གྱི་ཚེ་འདིའི་དུས་ཀྱི་ཁྱད་པར་དུ་བྱས་ནས་ང་
སྔར་དེ་དང་དེར་སྐྱེས་འདུག་སྙམ་དུ་མི་དྲན་ནོ། །དེས་ན་ཚེ་འདིའི་ལྷས་སྦྱིན་གྱིས་
གང་ལ་དམིགས་ནས་ངའོ་སྙམ་པ་སྐྱེས་པའི་དམིགས་པར་གྱུར་པའི་བདག་ནི་ཚེ་
རབས་སྔ་མ་རྣམས་སུ་ཡང་ཡོད་པས་དེ་ལྟར་དྲན་པ་མི་འགལ་ལ་ཞེས་གསུངས་པའི་
ཕྱིར། འདི་ལ་བརྟེན་ནས་དེ་དག་ལ་དམིགས་པའི་འཇིག་ལྟ་དང་ང་རྒྱལ་ལྷས་སྦྱིན་ལ་
སྐྱེ་ཚུལ་ཡང་ཤེས་པར་གྱིས། གོང་དུ་འདོད་མི་ནུས་ཏེ། ལྷས་སྦྱིན་དེ་བདག་དུ་མར་
ཐལ་བ་སོགས་ཀྱི་སྐྱོན་ཡོད་པའི་ ཕྱིར། གཞན་ཡང་འཇིག་ལྟའི་ དམིགས་ཡུལ་གྱི་



396
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བདག་ལ་འཇིག་ལྟ་དེ་རང་རྒྱུད་ལ་ལྡན་དུས་ཀྱི་བདག་དེ་ཁོ་ནས་ཁྱབ་པར་ཐལ།
འདོད་པའི་ཕྱིར། འདོད་ན། དེ་ལ་སྐྱེ་བ་སྔ་ཕྱི་དང་། ལོ་ཟླ་ཞག་དུས་སྔ་ཕྱིའི་བདག་
རེ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། ངའོ་སྙམ་དུ་ཡུལ་དུས་སོ་
སོར་མ་ཕྱེ་བར་འཛིན་པའི་འཇིག་ལྟ་ཡོད་པའི་ཕྱིར། ཁྱབ་སྟེ། ངའོ་སྙམ་དུ་ཡུལ་དུས་
སོ་སོར་མ་ཕྱེ་བར་འཛིན་པའི་འཇིག་ལྟའི་དམིགས་ཡུལ་ལ་དེ་ལྟར་ཡོད་པའི་ཕྱིར།
གཞན་ཡང་། ལྷས་སྦྱིན་གྱི་རྒྱུད་ཀྱི་ངའོ་སྙམ་པའི་འཇིག་ལྟའི་དམིགས་ཡུལ་ལ་དེའི་ཚེ་
རབས་སྔ་ཕྱིའི་བདག་དུ་མ་ཡོད་པར་ཐལ། ལྷས་སྦྱིན་གྱིས་ཡུལ་དུས་སོ་སོར་མ་ཕྱེ་བར་
ངའོ་སྙམ་པའི་དམིགས་པ་ལ་དེ་ལྟར་ཡོད་པའི་ཕྱིར། དེར་ཐལ། དེའི་རྒྱུད་ཀྱི་སོ་སོར་
མ་ཕྱེ་བར་ངའོ་སྙམ་པའི་དམིགས་པ་ལ་དུ་མ་ཡོད་ཀྱང་སོ་སོར་ཕྱེ་ནས་ལྷ་མིའི་ང་ལ་
དམིགས་པ་ལ་དེ་ལྟར་མེད་པའི་ཁྱད་པར་འཐད་པའི་ཕྱིར། ཁ་ཅིག འཇིག་ལྟ་ལྷན་
སྐྱེས་ལ་ངའོ་སྙམ་པ་དང་ང་ཡིའོ་སྙམ་པ་གང་རུང་དགོས་པས་ལྷའོ་སྙམ་པ་དང་མིའོ་
སྙམ་པའི་འཇིག་ལྟ་མེད་ཟེར་ན། འོ་ན་འཇིག་ལྟའི་ངར་གཟུང་ཚུལ་ལ་འགྲོ་བ་རིགས་
དྲུག་གི་ངར་གཟུང་ཚུལ་རེ་དང་། མི་རེ་རེའི་ངར་གཟུང་ཚུལ་རེ་མེད་པར་ཐལ། དམ་
བཅའ་འཐད་པའི་ཕྱིར། འདོད་ན། དེའི་གཟུང་ཚུལ་ལ་ཡུལ་གྱི་བདག་ལ་སོ་སོར་མ་
ཕྱེ་བར་ང་ཙམ་དང་། སོ་སོར་ཕྱེ་བའི་འགྲོ་བ་སོ་སོའི་ང་གཉིས་ཡོད་པ་བཞིན་ངར་
འཛིན་ཡང་སོ་སོར་ཕྱེ་མ་ཕྱེ་གཉིས་མེད་པར་ཐལ། འདོད་པའི་ཕྱིར། རྟགས་ཁས།
འདོད་མི་ནུས་ཏེ། རྩ་བར། ངར་འཛིན་དེ་དག་ལའང་འཇུག་མཐོང་སྟེ། །ཞེས་
དང༌། ཊཱིཀ་ཆེན་ལས། ཡུལ་གྱི་བདག་བཞིན་དུ་ཡུལ་ཅན་ངར་འཛིན་ཡང་སོ་སོར་ཕྱེ་
བ་དང་མ་ཕྱེ་བའི་འཛིན་སྟངས་ཅན་དུ་ཤེས་པར་བྱའོ། །ཞེས་གསུངས་པའི་ཕྱིར། ཁ་
ཅིག་ན་རེ། བདག་འཛིན་དཔྱོད་དུས་ཕུང་བོ་དང་ཐ་དད་པའི་བདག་ངོས་འཛིན་



397
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
འགོག་པ་དང་། ཕུང་བོ་རྗེས་སུ་འགོག་པ་མི་འཐད་པར་ཐལ། ལྷན་སྐྱེས་ལ་དེ་གཉིས་
གཅིག་ཏུ་སྣང་བའི་ཕྱིར་ཏེ། རྩ་བར། ཕུང་བོ་མ་གཏོགས་དེ་འཛིན་མ་གྲུབ་ཕྱིར། །
ཞེས་གསུངས་པའི་ཕྱིར་ཟེར། ཡང་ཁ་ཅིག བདག་དང་ཕུང་བོ་ཐ་དད་དུ་འཛིན་པའི་
བློ་ལྷན་སྐྱེས་མེད་ཟེར་ན། དེ་མི་འཐད་པར་ཐལ། བློ་ལྷན་སྐྱེས་ལ་ཡང་བདག་དང་
ཕུང་བོ་ཐ་དད་དུ་འཛིན་པ་ཡོད་པའི་ཕྱིར་ཏེ། དེ་ལ་ངའི་ལུས་དང་ངའི་སེམས་ཞེས་ཐ་
དད་དུ་འཛིན་པ་ཡོད་པའི་ཕྱིར་ཏེ། བདག་ཕུང་གཉིས་རྗེ་ཁོལ་ལྟར་འཛིན་པའི་བློ་
ལྷན་སྐྱེས་ཡོད་པའི་ཕྱིར། ཡང་ཕུང་བོ་མ་གཏོགས་དེ་འཛིན་མ་གྲུབ་ཕྱིར། །ཞེས་
པས་བདག་ཕུང་ཐ་དད་ལ་དམིགས་པའི་བློ་ལྷན་སྐྱེས་བཀག་པ་མ་ཡིན་པར་ཐལ།
དེས་ཕུང་བོ་དང་མཚན་ཉིད་མི་མཐུན་པ་དང་ཕུང་བོ་ལ་མ་ལྟོས་པའི་བདག་ལ་
དམིགས་པའི་བློ་ལྷན་སྐྱེས་མེད་པར་བཤད་པ་ཡིན་པའི་ཕྱིར། ཁ་ཅིག ངའོ་སྙམ་པའི་
བློ་ཐམས་ཅད་བདག་འཛིན་ཡིན་ཟེར་བ་མི་འཐད་པར་ཐལ། ངའོ་སྙམ་པའི་བློ་དང་
ངའི་རྫས་སོ་སྙམ་པའི་བློ་སངས་འཕགས་ལ་ཡང་ཡོད་པའི་ཕྱིར་ཏེ། སྟོན་པ་མྱ་ངན་
ལས་མ་འདས་གོང་དུ་དེའི་རྫས་རིན་ཐང་ཚང་བ་བརྐུས་ན་དགེ་སློང་ལ་ཕམ་པ་འབྱུང་
ལ། མྱ་ངན་ལས་འདས་རྗེས་སུ་དེ་ལྟར་བརྐུས་པ་ལ་ཕམ་པ་མི་འབྱུང་བར་ལུང་ལས་
གསུངས་པའི་ཕྱིར། ཁ་ཅིག ཕྱིའི་ཡོ་བྱད་ལ་ང་ཡིར་འཛིན་པའི་འཇིག་ལྟ་ཡོད་པར་
ཐལ། ཕྱིའི་ཡོ་བྱད་ལ་བདག་ཏུ་འཛིན་པ་ཡོད་པའི་ཕྱིར་ན་མ་ཁྱབ། །
པ་གཉིས་པ་རང་ལུགས་ལ། མ་རིག་པ་ལ་ཉོན་མོངས་ཅན་ཡིན་མིན་གཉིས་ཡོད།
དེ་ཁོ་ན་ཉིད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་
རྨོངས་པ་དེ་དང་བོའི་མཚན་ཉིད། དེ་ལ་གང་ཟག་གི་བདག་འཛིན་དང་ཆོས་ཀྱི་
བདག་འཛིན་གཉིས་ཡོད། དེའི་དང་བོ་ལ་སྒྲས་བརྗོད་ཀྱིས་དབྱེ་ན། གང་ཟག་གི་



398
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བདག་འཛིན་རགས་པ་དང་ཕྲ་མོ་གཉིས་ཡོད། དང་བོ་ལ་གང་ཟག་གི་བདག་འཛིན་
རགས་པ་ཀུན་བཏགས་དང་ལྷན་སྐྱེས་གཉིས་ཡོད། གང་ཟག་རྟག་གཅིག་རང་དབང་
ཅན་དུ་གྲུབ་པར་འཛིན་པའི་བློ་དང་། གང་ཟག་ཕུང་བོ་དང་མཚན་ཉིད་མི་མཐུན་
པའི་རྫས་ཡོད་དུ་གྲུབ་པར་འཛིན་པའི་བློ་གཉིས་དང་བོའི་མཚན་གཞི། གང་ཟག་
རང་རྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་བློ་གཉིས་པའི་མཚན་གཞི། གང་
ཟག་གི་བདག་འཛིན་ཕྲ་མོ་ལ་དབྱེ་ན་བདག་འཛིན་ཀུན་ལྷན་གཉིས་ཡོད། རྒྱུ་མཚན་
ལྟར་སྣང་ལ་བརྟེན་ནས་གང་ཟག་རང་གི་མཚན་ཉིད་ཀྱིས་གྲུབ་པ་འཐད་དོ་སྙམ་དུ་
འཛིན་པའི་བློ་དང་བོའི་མཚན་གཞི། རྒྱུ་མཚན་ལ་མ་ལྟོས་པར་ངམ་ངམ་ཤུགས་ཀྱིས་
གང་ཟག་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་གཉིས་པའི་མཚན་གཞི་
ཡིན་ནོ། །ཆོས་ཀྱི་བདག་འཛིན་ལ་སྒྲས་བརྗོད་ཀྱིས་དབྱེ་ན་ཆོས་ཀྱི་བདག་འཛིན་
རགས་པ་དང་ཕྲ་མོ་གཉིས་ཡོད། དང་བོ་ལ་ཆོས་ཀྱི་བདག་འཛིན་ཀུན་ལྷན་གཉིས་
ཡོད། དུས་མཐའི་སྐད་ཅིག་མ་དུས་ཀྱི་ཆ་མེད་དུ་འཛིན་པ་དང་། རྡུལ་ཕྲ་རབ་ཕྱོགས་
ཀྱི་ཆ་མེད་དུ་འཛིན་པ་གཉིས་དང་བོའི་མཚན་གཞི། སྔོན་པོ་སྔོ་འཛིན་ཚད་མས་
བཞག་ཙམ་མ་ཡིན་པར་རང་ངོས་ནས་གྲུབ་པར་འཛིན་པའི་བློ་དང་། དོན་སྨྲ་གཉིས་
ཀྱིས་འདོད་པའི་རྡུལ་ཕྲན་ཆ་མེད་བསགས་པའི་གཟུགས་དང་། དེ་འཛིན་པའི་ཚད་མ་
གཉིས་རྫས་གཞན་དུ་གྲུབ་པར་འཛིན་པའི་བློ་གཉིས་པོ་དེ་གཉིས་པའི་མཚན་གཞི་ཡིན་
ནོ། །ཆོས་ཀྱི་བདག་འཛིན་ཕྲ་མོ་ལའང་ཀུན་ལྷན་གཉིས་ཡོད་པས་དེ་གཉིས་ཀྱི་མཚན་
གཞི་ནི་གང་ཟག་གི་བདག་འཛིན་ཕྲ་མོའི་སྐབས་ལས་དཔག་སྟེ་ཤེས་པར་བྱའོ། །རང་
རྒྱུད་ཀྱི་ང་ལ་དམིགས་ནས་ང་དང་ང་ཡི་བ་གང་རུང་རང་གི་མཚན་ཉིད་ཀྱིས་གྲུབ་པར་
འཛིན་པའི་ཤེས་རབ་ཉོན་མོངས་ཅན་དེ་འཇིག་ལྟའི་མཚན་ཉིད། རང་རྒྱུད་ཀྱི་ང་ཙམ་



399
༄༅༅། །གང་ཟག་གི་བདག་མེད་རིགས་པས་སྒྲུབ་པ།
ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་འཇིག་ལྟ་དེ་ངར་འཛིན་
འཇིག་ལྟའི་མཚན་ཉིད། དེ་ལ་ཞེན་ཚུལ་གྱི་སྒོ་ནས་དབྱེ་ན་དུ་མ་ཡོད་དེ། ཡུལ་གྱི་
བདག་གི་ཁྱད་པར་དུ་སོ་སོར་མ་ཕྱེ་བར་རང་ངོས་ནས་ངར་ཞེན་པ་དང་། བདག་ནི་
མིའོ་བདག་ནི་དགེ་སྦྱོང་ངོ་བདག་ནི་རྒྱལ་བོའོ། །ཞེས་ཡུལ་གྱི་བདག་སོ་སོར་ཕྱེ་ནས་
རང་ངོས་ནས་ངར་ཞེན་པ་སོགས་ཡོད་པའི་ ཕྱིར། རང་རྒྱུད་ཀྱི་ང་ཡི་བ་ཙམ་ལ་
དམིགས་ནས་རང་ངོས་ནས་གྲུབ་པར་འཛིན་པའི་འཇིག་ལྟ་དེ་ང་ཡིར་འཛིན་པའི་
འཇིག་ལྟའི་མཚན་ཉིད། འཇིག་ལྟ་དེ་གཉིས་འགལ་བ་ཡིན་ཏེ། ཐ་དད་ཅིང་གཞི་
མཐུན་མེད་པའི་ཕྱིར། འཇིག་ལྟ་གཉིས་ལ་བདག་འཛིན་གྱིས་ཁྱབ་ཀྱང་། བདག་
འཛིན་ལ་འཇིག་ལྟས་མ་ཁྱབ་སྟེ། གཞན་རྒྱུད་ལ་དམིགས་པའི་བདག་འཛིན་འཇིག་
ལྟ་མ་ཡིན་པའི་ཕྱིར། འཇིག་ལྟ་ལ་སྒྲས་བརྗོད་ཀྱིས་དབྱེ་ན་འཇིག་ལྟ་རགས་པ་དང་
ཕྲ་མོ་གཉིས། དང་བོ་ལ། ཀུན་ལྷན་གཉིས་དང་། ཕྲ་མོ་ལའང་ཀུན་ལྷན་གཉིས་ཡོད་
པ་འདྲའོ། །
རྩོད་སྤོང་ལ། ཁོ་ན་རེ། ལུགས་འདི་ལ་གང་ཟག་གི་བདག་ཐ་སྙད་དུ་ཡོད་
པར་ཐལ། འཇིག་ལྟའི་ཡུལ་ཡོད་པའི་ཕྱིར་ན་མ་ཁྱབ་སྟེ། དེའི་དམིགས་ཡུལ་ཡོད་
པའི་ཕྱིར། ཁོ་ན་རེ། འཇིག་ལྟའི་དམིགས་པ་བདག་མ་ཡིན་པར་ཐལ། དེའི་
དམིགས་པ་རྟག་པ་ཡིན་པའི་ཕྱིར། མ་གྲུབ་ན། འཇིག་ལྟ་ཆོས་ཅན། ཁྱོད་ཀྱི་
དམིགས་པ་རྟག་པ་ཡིན་པར་ཐལ། ཁྱོད་ཀྱི་དམིགས་པ་ཡོད་པའི་ཕྱིར་ན་མ་ཁྱབ་སྟེ།
དེ་རྟོག་གེ་བའི་འདོད་ཚུལ་ཙམ་ཡིན་པའི་ཕྱིར་དང་། དེའི་དམིགས་པ་ལ་བདག་ཁོ་
ནས་ཁྱབ་པའི་ཕྱིར། གལ་ཏེ་ཕུང་བོ་བདག་ན་སོགས་ཀྱི་མཐའ་དཔྱད་པ་ལ་གསུམ།
དང་བོ་ལ་ཁ་ཅིག་ན་རེ། འཇིག་ལྟའི་དམིགས་པ་ལ་སེམས་འདོད་པའི་རང་སྡེ་ལ་



400
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གནས་མ་བུ་བ་ཁོ་ནས་ཁྱབ་པར་འདོད་པ་མི་འཐད་པར་ཐལ། ལེགས་ལྡན་ཡབ་སྲས་
སོགས་རང་རྒྱུད་པ་དུ་མས་ཀྱང་དེའི་དམིགས་ཡུལ་ལ་སེམས་འདོད་པའི་ཕྱིར། དེར་
ཐལ། དེ་དག་གིས་ཕུང་བོ་མ་གཏོགས་པའི་བདག་མེད་པས་ན་བདག་ལྟའི་དམིགས་
པ་ཕུང་བོའི་ཚོགས་པ་དང་། གཙོ་བོར་སེམས་འཇོག་པའི་ཕྱིར་ཏེ། རྟོག་གེ་འབར་བ་
ལས། འདི་ལྟར་ཁོ་བོ་ཅག་ཀྱང་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་སུ་
འདོགས་ཏེ། འདི་ལྟར་རྣམ་པར་ཤེས་པ་ནི་ཡང་སྲིད་པ་ལེན་པའི་ཕྱིར་བདག་ཡིན་ནོ། །
ཞེས་གསུངས་པའི་ཕྱིར། ཁྱབ་སྟེ། ཡིད་ཀྱི་རྣམ་ཤེས་ལ་བདག་གི་སྒྲ་དངོས་སུ་འཇུག་
པར་བཤད་པའི་ཕྱིར། ཁ་ཅིག རྟོག་གེ་འབར་བའི་ལུང་དེས་རྣམ་ཤེས་བདག་ཏུ་མ་
བསྟན་པར་ཐལ། དེས་རྣམ་ཤེས་ཁོ་ན་གདགས་གཞིར་བཤད་པའི་ཕྱིར་ཞེས་ཟེར་
ཞིང་། རྩ་བར། ཁ་ཅིག་བདག་ལྟའི་རྟེན་དུ་ཕུང་བོ་ནི། །ལྔ་ཆར་ཡང་འདོད་ཁ་ཅིག་
སེམས་གཅིག་འདོད། །ཅེས་པས་ཀྱང་ཕུང་བོ་ལྔ་བདག་གི་གདགས་གཞི་དང་། ཀུན་
གཞིའི་རྣམ་ཤེས་གདགས་གཞིར་བསྟན་ཟེར་ན། འོ་ན་ལེགས་ལྡན་གྱིས་བདག་གི་
གདགས་གཞི་ལ་ཕུང་བོ་ལྔ་མི་འདོད་པར་ཐལ། དེས་བདག་གི་གདགས་གཞི་ལ་རྣམ་
ཤེས་ཁོ་ན་འདོད་པའི་ཕྱིར། འདོད་ན། དེས་མི་ལྟ་བུ་ཕུང་བོ་ལྔ་བ་ཅན་ལ་ཕུང་བོ་ལྔ་
ཚོགས་པ་དེ་བདག་ཏུ་འཇོག་པ་དང༌། སྲིད་གསུམ་དུ་རྒྱུན་མི་འཆད་པར་འཁོར་
མཁན་གཙོ་བོ་ལ་རྣམ་ཤེས་འཇོག་པའི་ཁྱད་པར་མི་འཐད་པར་ཐལ། འདོད་པའི་
ཕྱིར། འདོད་མི་ནུས་ཏེ། རྟོག་གེ་འབར་བ་ལས། འདི་ལྟར་རྣམ་པར་ཤེས་པ་ནི་སྲིད་
པ་ལེན་པའི་ཕྱིར་བདག་ཡིན་ནོ། །ཞེས་ལུས་དང་དབང་བོའི་ཚོགས་དག་ལ་ཉེ་བར་
འདོགས་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། བདག་ཡིན་ནོ་ཞེས་པ་ཡན་
ཆད་ཀྱིས་སྲིད་པ་རྒྱུན་དུ་ལེན་མཁན་གྱི་བདག་ལ་རྣམ་ཤེས་འཇོག་པར་བསྟན། ལུས་



401
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
དང་ཕུང་བོའི་ཚོགས་དག་ཅེས་པ་ཡན་ཆད་ཀྱིས་ལུས་དང་དབང་བོའི་ཚོགས་ཙམ་
བདག་དང་ལུས་སོགས་ཕུང་བོ་ལྔ་གདགས་གཞིར་བསྟན་པའི་ཕྱིར། དཔེར་ན། ཤིང་
རྟའི་ཡན་ལག་ཚོགས་ཙམ་ཤིང་རྟ་དང། དེའི་ཡན་ལག་གདགས་གཞིར་འདོད་པ་
བཞིན། ཞེས་དེའི་ཤེས་བྱེད་དུ། ཇི་ལྟར་ཡན་ལག་ཚོགས་རྣམས་ལ། །བརྟེན་ནས་
ཤིང་རྟར་བརྗོད་པ་ལྟར། །དེ་བཞིན་ཕུང་བོ་རྣམས་བརྟེན་ནས། །ཀུན་རྫོབ་སེམས་
ཅན་ཞེས་བྱའོ། །ཞེས་པའི་མདོ་བཀོད་པའི་ཕྱིར། གཞན་དུ་ན་ཟླ་བས་ཕུང་བོ་ཚོགས་
ཙམ་བདག་ཏུ་འདོད་པ་དང་། ཤིང་རྟའི་ཡན་ལག་ཚོགས་ཙམ་ཤིང་རྟར་འདོད་པ་
བཀག་པ་མི་འཐད་པར་ཐལ། དེ་ལྟར་ཁས་ལེན་མཁན་མེད་པའི་ཕྱིར། གཞན་ཡང་།
ཟླ་བས། རྣམ་ཤེས་དང་ཕུང་བོ་ལྔ་བདག་གི་གདགས་གཞིར་མི་འདོད་པར་ཐལ།
ལེགས་ལྡན་གྱིས་ཕུང་བོ་ལྔ་བདག་གི་གདགས་གཞིར་འདོད་པ་ཟླ་བས་བཀག་པའི་
ཕྱིར། རྟགས་ཁས། གཞན་ཡང། ལེགས་ལྡན་སོགས་ཀྱིས་བདག་རང་ངོས་ནས་
གྲུབ་པ་ཁས་མི་ལེན་པར་ཐལ། དེ་དག་གིས་བདག་བཙལ་བའི་ཚེ་རྙེད་པར་མི་འདོད་
པའི་ཕྱིར། མ་ཁྱབ་ན། མ་བརྟགས་གྲགས་པར་གཏི་མུག་ལས་ཡིན་ནོ། །ཞེས་
བཏགས་དོན་དཔྱད་མི་རུང་ཞེས་དཔྱད་པ་འགོག་ཡུལ་ཞིག་མེད་པར་ཐལ་ལོ། །བྱས་
པ་ལ་ཁོ་ན་རེ། དེ་དག་གིས་བདག་བཏགས་ཡོད་དུ་མི་འདོད་པར་ཐལ། བདག་དེའི་
མཚན་གཞི་རྣམ་ཤེས་དང་ཀུན་གཞི་རྫས་ཡོད་དུ་འདོད་པའི་ཕྱིར་ན་མ་ཁྱབ་སྟེ། དེ་
དག་གིས་བདག་དང་གང་ཟག་གི་རང་ལྡོག་བཏགས་ཡོད་དང་། གཞི་ལྡོག་ལ་རྫས་
ཡོད་ཁས་ལེན་པས་མི་འགལ་བར་འདོད་པའི་ཕྱིར་ཏེ། འདུས་བྱས་ལྡན་མིན་དང་།
བཏགས་ཡོད་ཡིན་ཀྱང་མཚན་གཞིར་གཟུགས་དང་ཤེས་པ་ཁས་ལེན་པ་མི་འགལ་བ་
བཞིན་ཡིན་པའི་ཕྱིར། གཞན་ཡང་། ལེགས་ལྡན་གྱིས་བདག་གི་མཚན་གཞིར་རྣམ་



102
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ། །
ཤེས་ཤིག་འདོད་པར་ཐལ། རྩ་ཤེས་ལས། གལ་ཏེ་འདོད་ཆགས་སྔ་རོལ་ན། །འདོད་
ཆགས་མེད་པའི་ཆགས་ཡོད་ན། །ཞེས་པས་འདོད་ཆགས་ཀྱི་རྟེན་ངོས་འཛིན་པ་ལ་
ལེགས་ལྡན་དང་ཟླ་བའི་ཞབས་གཉིས་མི་མཐུན་པའི་ཕྱིར། དེར་ཐལ། ལེགས་ལྡན་
གྱིས་དེ་ལ་སེམས་ཤིག་འདོད་པ་གང་ཞིག ཟླ་བའི་ཞབས་ཀྱིས་གནས་སྐབས་ཀྱི་བག་
ཆགས་བསྒོ་གཞི་ལ་སེམས་དང་གཙོ་བོར་གང་ཟག་གཅིག་ལ་འཇོག་པར་བཤད་པའི་
ཕྱིར། དང་བོ་གྲུབ་སྟེ། རྟོག་གེ་འབར་བ་ལས། འདོད་ཆགས་དང་ལྷན་ཅིག་སྐྱེས་
པའི་སེམས་ལ་ཆགས་པ་ཞེས་ཐ་སྙད་གདགས་པ་ཡིན་ན། ཞེས་གསུངས་པའི་ཕྱིར།
གཉིས་པ་གྲུབ་སྟེ། ཊཱིཀ་ཆེན་ལས། ཆགས་པ་ནི་ཡུལ་ལ་ཆགས་པའི་སེམས་སམ་གང་
ཟག་སྟེ་འདོད་ཆགས་ཀྱི་རྟེན་ནོ། །ཞེས་གསུངས་པའི་ཕྱིར། ཁ་ཅིག མང་བཀུར་བ་
ཁ་ཅིག ཕུང་བོ་ལྔ་ག་བདག་དང་དེ་ལྔ་རེ་རེ་ནས་ཀྱང་བདག་ཏུ་འདོད་ཟེར་བ་མི་
འཐད་པར་ཐལ། དེ་དག་གིས་རང་གི་ཕུང་བོ་ལྔ་ཚོགས་དང་བསྡོམས་པ་བདག་ཏུ་
འདོད་ཀྱི་རེ་རེ་ཙམ་བདག་ཏུ་མི་འདོད་པའི་ཕྱིར། དེར་ཐལ། འཇིག་ཚོགས་ལ་ལྟ་བ་
ཞེས་སངས་རྒྱས་ཀྱིས་ཐ་སྙད་མཛད་པ་བདག་རྟག་པ་དང་གཅིག་བུ་ཙམ་མིན་གྱི་དེ་ལ་
འཇིག་པའི་བདག་ཉིད་དང་དུ་མ་ཚོགས་པ་ཞིག་དགོས་པར་ཤེས་པའི་ཆེད་དུ་དེ་ལྟར་
བཏགས་པར་འདོད་པའི་ཕྱིར། གཞན་ཡང་། དེ་དག་གིས་གདགས་གཞི་ཕུང་བོ་རེ་
རེ་ནས་བདག་ཏུ་འདོད་པ་མི་འཐད་པར་ཐལ། གལ་ཏེ་ཕུང་བོ་བདག་ན་དེའི་ཕྱིར་དེ། །
མང་བས་བདག་དེ་དག་ཀྱང་མང་བོར་འགྱུར། །ཞེས་པས་ཕུང་བོ་བདག་ཏུ་འདོད་པ་
ལ་དེ་ལྟ་ན་བདག་མང་བའམ་དུ་མར་འགྱུར་ཞེས་ཐལ་བ་འཕངས་པ་ཡིན་པའི་ཕྱིར།
ཁ་ཅིག ཚོགས་ཙམ་བདག་ལྟའི་དམིགས་པ་དང་བདག་མིན་ཀྱང་ཕུང་བོ་རྣམས་ཀྱི་
དབྱིབས་ཀྱི་བཀོད་པ་ཙམ་བདག་ཡིན་ཏེ། ཕུང་བོ་རྣམས་ཀྱི་བཀོད་པ་སོ་སོའི་ཁྱད་



403
དེ་ན༅། །གང་ཟག་གི་བདག་མེད་རིགས་པས་སྒྲུབ་པ། །
པར་ལས་འགྲོ་བ་སོ་སོའི་མིང་དང་ཐ་སྙད་ཐོབ་པའི་ཕྱིར། དཔེར་ན། ཤིང་རྟའི་ཡན་
ལག་སིལ་བུར་སྤུངས་པ་ཤིང་རྟ་མིན་ཀྱང་ཡན་ལག་བསྒྲིགས་ནས་དབྱིབས་ཁྱད་པར་
ཅན་དང་ལྡན་པར་གྱུར་པ་དེའི་ཚེ་ཤིང་རྟའི་མིང་རྙེད་པ་བཞིན་ཡིན་པའི་ཕྱིར་ཞེས་
ཟེར། དེ་ལ་འོ་ན། བདག་དེ་དབྱིབས་ཀྱི་ཁྱད་པར་ལ་འཇོག་པར་ཐལ། འགྲོ་བ་སོ་
སོའི་ཁྱད་པར་ལུས་དབྱིབས་ཀྱི་སྒོ་ནས་བཞག་པའི་ཕྱིར། ཁྱབ་པ་ཁས། རྟགས་དེར་
ཐལ། འགྲོ་བ་སོ་སོར་འབྱེད་བྱེད་ཡོད་པ་གང་ཞིག ལུས་ལ་མ་ལྟོས་པར་སེམས་ཙམ་
གྱིས་སོ་སོར་འབྱེད་མི་ཐུབ་པའི་ཕྱིར། གཉིས་པ་གྲུབ་སྟེ། གཟུགས་མེད་པ་ཡང་ལུས་
རགས་པ་མེད་པས་བཞག་པའི་ཕྱིར། དེར་ཐལ། འགྲོ་བ་སོ་སོ་དང་སྐལ་བ་མཉམ་
པར་སྐྱེ་ཚུལ་ཡོད་པའི་ཕྱིར། རྩ་བར་འདོད་ན། གཟུགས་ཁོ་ནའི་ཁྱད་པར་ལ་བདག་
འཇོག་ཀྱང་ཕུང་བོ་ལྷག་མ་བཞིའི་ཁྱད་པར་ལ་མི་འཇོག་པའི་ཁྱད་པར་འཐད་པར་ཐལ།
དམ་བཅའ་འཐད་པའི་ཕྱིར། འདོད་མི་ནུས་ཏེ། དབྱིབས་ཞེ་ན་དེ་གཟུགས་ཅན་ལ་
ཡོད་ཕྱིར། །ཁྱོད་ལ་དེ་དག་ཉིད་བདག་ཅེས་འགྱུར་གྱི། ། སེམས་སོགས་ཚོགས་ནི་
བདག་ཉིད་འགྱུར་མིན་ཏེ། །གང་ཕྱིར་དེ་དག་ལ་དབྱིབས་ཡོད་མ་ཡིན། །ཞེས་
གསུངས་པའི་ཕྱིར། ང་དང་ང་ཡི་བ་ལ་གང་ཟག་གཅིག་དགོས་པས་མིའི་ལག་པ་དེ་ང་
དང་ང་ཡི་བ་གཉིས་ཀར་འདོད་པ་མི་འཐད་དོ། །བྱས་པ་ལ་ཁོ་ན་རེ། དེ་འཐད་པར་
ཐལ། ལག་པ་ལ་རེག་པ་ན་ང་ལ་རེག་གོ་སྙམ་པའི་བློ་ཐ་སྙད་ཚད་མ་ཡིན་པ་གང་ཞིག
ལག་པ་བདག་གི་འོ་སྙམ་པའི་བློ་ཡང་ཐ་སྙད་ཚད་མ་ཡིན་པའི་ཕྱིར་ན་མ་ཁྱབ་སྟེ།
ལག་པ་ལ་རེག་པ་ན་ང་ལ་རེག་པར་འཆར་གྱི། ལག་པ་བདག་གོ་སྙམ་པ་མི་འཆར་
བའི་ཕྱིར་ཏེ། ལག་པ་ན་བ་དང་སོས་པའི་ཚེ་བདག་ན་བ་དང་སོས་པར་འཆར་ཡང་ན་
བ་དང་སོས་པའི་ཆ་དེ་བདག་གོ་སྙམ་དུ་མི་འཆར་བའི་ཕྱིར། ལམ་རིམ་འཇམ་དཔལ་



404
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཞལ་ལུང་ལས། རེས་ཕུང་བོ་གཞན་རྣམས་སོ་སོའི་སྟེང་དུ་ཡོད་པ་འདྲ་བ་སོགས་
འཆར་ཚུལ་སྣ་ཚོགས་པ་ཞིག ཅེས་གསུངས་པའི་ཕྱིར། ཁ་ཅིག མིའི་རྒྱུད་ཀྱི་བདག་
དང་མི་དང་དགེ་སློང་རྣམས་ཡིན་ཁྱབ་མཉམ་ཟེར་ན། འོ་ན་མིའི་རྒྱུད་ཀྱི་དེ་གསུམ་
ཆོས་ཅན། སྐྱེ་བ་དུས་མཉམ་འགག་པ་དུས་མཉམ་ཡིན་པར་ཐལ། འདུས་བྱས་གང་
ཞིག དོན་གཅིག་མིང་གི་རྣམ་གྲངས་ཡིན་པའི་ཕྱིར། འདོད་མི་ནུས་ཏེ། བདག་དེ་
ཐོག་མེད་ནས་གྲུབ་པ་གང་ཞིག དགེ་སློང་དེ་བསྙེན་པར་རྫོགས་པ་ནས་གྲུབ། མི་དེ་
མིའི་ལུས་བླངས་པ་དང་དུས་མཉམ་དུ་གྲུབ་པའི་ཕྱིར་ཏེ། མི་དེ་བདག་དེའི་ཆ་ཤས་
ཤིག་ཡིན་ལ་མིའི་ལུས་རྟེན་མི་མིན་ཡང་མིའི་ཐ་སྙད་ཐོབ་པ་དེའི་ལུས་རྟེན་ལ་རག་ལས་
པའི་ཕྱིར། ཊཱིཀ་ཆེན་ལས། དེས་ན་ངའོ་སྙམ་དུ་ཐ་སྙད་འདོགས་མཁན་གྱི་མི་དང་ཐ་
སྙད་འདོགས་པའི་གཞི་བདག་གཉིས་ཡིན་ཁྱབ་མཉམ་དུ་མི་བཟུང་བར་མི་དེ་བདག་
དེའི་ཆ་གཅིག་ཡིན་པར་ཤེས་པར་གྱིས་ཤིག ཅེས་གསུངས་པའི་ཕྱིར། གཞན་ཡང་།
མི་དེ་ཚེ་རབས་སྔ་མ་རྣམས་སུ་སྐྱེ་བ་ཅི་ཙམ་བླངས་ཀྱང་མི་ཡིན་པ་དེ་མི་ལྡོག་པར་ཐལ།
དེའི་རྒྱུད་ཀྱི་ང་ཙམ་ལ་དེའི་ཕྱིར། རྟགས་དེར་ཐལ། ཊཱིཀ་ཆེན་ལས། ལྷས་སྦྱིན་གྱི་
བདག་དུས་སྔ་ཕྱི་སོ་སོར་མ་ཕྱེ་བར་ངའོ་སྙམ་དུ་འཛིན་པའི་དམིགས་པའི་གཞིར་གྱུར་
པའི་བདག་ནི་ཐོག་མ་མེད་པ་ནས་ཞུགས་པའི་ང་ཙམ་ཡིན་པས་ལྷ་ལ་སོགས་པའི་ལུས་
བླངས་དུས་ཀྱི་འགྲོ་བ་སོ་སོའི་བདག་རྣམས་ནི་སྔ་མའི་བྱེ་བྲག་གོ །ཞེས་གསུངས་པའི་
ཕྱིར། འདོད་མི་ནུས་ཏེ། མི་དེ་ང་བྱེ་བྲག་པ་ཡིན་པའི་ཕྱིར། བྱས་པ་ལ་ཁོ་ན་རེ། ལྷ་
ལ་སོགས་པའི་འགྲོ་བ་སོ་སོའི་ལུས་བླངས་དུས་ཀྱི་ལྷ་སོགས་ཐོག་མེད་ནས་ཡོད་པར་
ཐལ། དེའི་ང་ཙམ་ཐོག་མེད་ནས་ཡོད་པའི་ཕྱིར་ན་མ་ཁྱབ་སྟེ། དེའི་ང་ཙམ་ལ་ཐོག་
མ་མེད་པའི་ཕྱིར། འདོད་མི་ནུས་ཏེ། ལྷའི་ལུས་ནམ་བླངས་པ་ན་ལྷར་འཇོག་གི་



405
༄༅། །གང་ཟག་གི་བདག་མེད་རིགས་པས་སྒྲུབ་པ།
ལྷར་མ་སྐྱེས་གོང་ནས་མི་འཇོག་པའི་ཕྱིར། ཁོ་ན་རེ། ལྷའི་ལུས་ལྷ་ཡིན་པར་ཐལ།
དེ་ནམ་གྲུབ་པ་ན་ལྷ་དེ་གྲུབ། དེ་དོར་བ་ན་ལྷའི་འགྲོ་བ་དོར་བའི་ཕྱིར་ན་མ་ཁྱབ།
ཁྱོད་རང་ལ་མིའི་ལག་པ་མི་ཡིན་པར་ཐལ། དེ་ན་བ་དང་སོས་པས་མི་དེ་ན་བ་དང་
སོས་པར་འཇོག་པའི་ཕྱིར། ཁོ་ན་རེ། གདགས་གཞི་ཕུང་བོའི་སྟེང་ནས་བདག་གྲུབ་
པར་ཐལ། ཕུང་བོའི་སྟེང་དུ་བདག་གི་ཐ་སྙད་ཆགས་པའི་ཕྱིར་ན་མ་ཁྱབ། འོ་ན། །
ཕུང་བོའི་ཆ་ཤས་སམ་ཚོགས་ཙམ་མམ་ཕུང་བོ་གང་རུང་ཞིག་བདག་ཏུ་འཇོག་པར་
ཐལ། གདགས་གཞི་ཕུང་བོའི་སྟེང་ནས་བདག་གཅིག་གྲུབ་པའི་ཕྱིར། རྟགས་ཁས།
ཁྱབ་པར་ཐལ། ནས་ཞེས་པ་འབྱུང་ཁུངས་ཀྱི་ཚིག་ཡིན་པས་གདགས་གཞིའི་ངོས་
ནས་གྲུབ་པར་ཡང་འགྱུར་ལ། ཕུང་བོའི་སྟེང་ནས་དེ་ལྟར་མི་འཇོག་ན་འཇོག་ཚུལ་
མེད་པའི་ཕྱིར། ཡང་རྗེ་ཡབ་སྲས་ཀྱི་ལྟ་བའི་ཡིག་ཆུང་ལས། ངའི་སྣང་ཚུལ་ང་ཧྲེང་
ཧྲེང་བ་དང་ཐོབ་ཐོབ་པ་ལྟ་བུ་ཕུང་བོ་དང་དབྱེར་མེད་པའི་ཚུལ་དུ་འཆར་བར་གསུངས་
པ་ལ། ཁ་ཅིག་ན་རེ། ངའི་སྣང་ཚུལ་དེ་ལྟར་འདོད་པ་མི་འཐད་པར་ཐལ། ང་ལྡན་
མིན་ཡིན་པ་གང་ཞིག ལྡན་མིན་འདུ་བྱེད་ལ་དེ་འདྲ་མི་འཆར་བ་དང་། ང་གཟུགས་
ཅན་ཡིན་པའི་ཕྱིར་ཟེར། འོ་ན། ལྷན་སྐྱེས་ལ་ལུས་ཅན་གྱི་བདག་སྣང་བ་ན་ཕུང་བོ་
སྣང་བའི་སྒོ་ནས་སྣང་མི་དགོས་པར་ཐལ། ང་སྣང་ཚུལ་ལ་ང་ཧྲེང་ཧྲེང་བ་སོགས་སྣང་
བ་མི་སྲིད་པའི་ཕྱིར། འདོད་ན། ལྷན་སྐྱེས་ལ་ང་སྣང་བའི་ཚེ་གདགས་གཞིའི་ཕུང་བོ་
མི་སྣང་བར་གདགས་ཆོས་ང་གཟུགས་དང་ཤེས་པ་མིན་ཙམ་གྱི་སྣང་བ་འཆར་བར་
ཐལ། འདོད་པའི་ཕྱིར། འདོད་ན། ཁྱོད་རང་གིས་ཕུང་བོ་ལས་ཡན་གར་བ་མི་
འཐད་ཅེས་སྨྲས་པ་དང་འགལ་ལོ། །འདོད་མི་ནུས་ཏེ། ལྷན་སྐྱེས་ལ་ངའི་གདགས་
གཞི་གདགས་ཆོས་དབྱེར་མེད་འོ་ཆུ་འདྲེས་པ་ལྟ་བུ་ཕུང་བོའི་ངོས་ནས་ངའི་སྣང་ཚུལ་



406
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེསབྱ་བ་བཞུགས་སོ།།
འཆར་བའི་ཕྱིར། དེར་ཐལ། དེའི་ཚེ་གདགས་གཞི་ཕུང་བོ་ངའི་སྣང་ཚུལ་འདྲེས་པར་
སྣང་བའི་སྒོ་ནས་ང་སྣང་དགོས་ཀྱི་གཞན་དུ་ན་ཕུང་བོ་ལས་ཟུར་དུ་ང་སྣང་བར་འགྱུར་
དགོས་ལ་དེ་ལྟར་ན་བདག་ལ་གདགས་གཞི་ཕུང་བོའི་མཚན་ཉིད་མི་ཚང་བར་འགྱུར་
བའི་ཕྱིར། རྩ་ཤེས་ལས། གལ་ཏེ་ཕུང་བོ་རྣམས་ལས་གཞན། །ཕུང་བོའི་མཚན་ཉིད་
མེད་པར་འགྱུར། །ཞེས་དང་། འཇམ་དཔལ་ཞལ་ལུང་ལས། འཆར་ཚུལ་སྣ་ཚོགས་
པ་ཞིག་བྱུང་བའི་མཐར་ལུས་སེམས་གཉིས་པོ་འདི་ཆུ་དང་འོ་མ་འདྲེས་པ་ལྟ་བུ་དབྱེར་
མི་ཕྱེད་པ་ཞིག་གི་སྟེང་ནས་ང་དེ་ངའི་ངོས་ནས་ཡོད་པའི་རང་བཞིན་གྱིས་གྲུབ་པའི་
ཚུགས་སེ་བ་གདོད་ནས་གྲུབ་པ་ཞིག་ངོས་ཟིན་འོངས་པས་དེ་ནི་གནད་དང་བོ་དགག་
བྱ་ངེས་པ་ཡིན་པས་འདི་ལ་མྱོང་བ་གཏིང་མ་ཕྱིན་གྱི་བར་ལ་དཔྱད་དོ། །དེ་ལྟར་རྒྱུད་
ལ་སྐྱེས་པ་ནས་ངར་འཛིན་ལྷན་སྐྱེས་ཀྱིས་བཟུང་བའི་ང་དེ་དང་རང་གི་ཕུང་བོ་ལྔ་བོ་
རྣམས་ཆུ་ལ་ཆུ་བཞག་པ་ལྟ་བུའི་ཚུལ་གྱིས་ཚུགས་ཐུབ་ཏུ་གྲུབ་པར་ངོས་བཟུང་བ་དེ།
ཞེས་གསུངས་པའི་ཕྱིར། བྱས་པ་ལ་ཁོ་ན་རེ། ང་ལྡན་མིན་མ་ཡིན་པར་ཐལ། ང་
སྒོར་འཁྱིལ་ལེ་བ་ཡོད་པའི་ཕྱིར་ན་མ་ཁྱབ་སྟེ། ང་སྒོར་སྒོར་ཡིན་པར་ཁས་མ་བླངས་
པའི་ཕྱིར། རྟ་དཀར་བོ་ཡོད་ཀྱང་རྟ་དཀར་བོ་ཡིན་མི་ཟེར་བའི་ཕྱིར། ཁོ་ན་རེ། ང་
ཕུང་བོ་དེ་ལ་མིང་གིས་བཏགས་ཙམ་མ་ཡིན་པར་ཐལ། ང་དེ་འདྲ་ཡོད་པའི་ཕྱིར་ན་མ་
ཁྱབ། འོ་ན་ཁྱོད་རང་ལ། ང་ལ་གདགས་གཞིའི་ཕུང་བོའི་མཚན་ཉིད་རྣམས་མེད་
པར་ཐལ། ང་དེ་ཕུང་བོ་ལ་མིང་རྐྱང་བཏགས་ཡོད་ཙམ་ཡིན་པའི་ཕྱིར། དེར་ཐལ།
དཔེར་ན། ཐག་པ་ལ་སྦྲུལ་དུ་བཏགས་པ་ལྟ་བུ་ཡིན་པའི་ཕྱིར། ཁྱབ་པ་ཁས། འདོད་
ན། ང་དཀར་ཤམ་དང་ང་ཚོར་བ་བོ་དང་ང་འདུ་ཤེས་པ་བོ་དང་ང་ལས་གསོག་པ་བོ་
དང་ང་ཡུལ་ཤེས་པ་བོ་རྣམས་མི་འཐད་པར་ཐལ་བ་དང་། ཕུང་བོ་སྐྱེས་འཇིག་བྱས་



༄༅༅། །གང་ཟག་གི་བདག་མེད་རིགས་པས་སྒྲུབ་པ། །
407
པས་ང་སྐྱེ་འཇིག་དང་ལྡན་པ་མ་ཡིན་པར་ཐལ། དེ་ལ་གདགས་གཞི་ཕུང་བོ་དེ་དག་
གི་མཚན་ཉིད་མེད་པའི་ཕྱིར། འདོད་ན་བདག་རྟག་པར་ཐལ་བ་དང་། བདག་གི་
དོན་དུ་བརྩོན་པ་ཐམས་ཅད་དོན་མེད་པར་ཐལ་བ་དང་། བདག་རྟག་པ་ལ་ཁྱད་པར་
དུ་འགྱུར་རྒྱུ་མེད་པར་ཐལ་བ་དང་། ཡང་བདག་ཡོད་པར་རྟོགས་པ་དོན་མེད་པར་
ཐལ། བདག་ལ་ཅུང་ཟད་ཀྱང་འཇུག་པ་དང་ལྡོག་པ་བྱེད་རྒྱུ་མེད་པའི་ཕྱིར། ཁོ་ན་རེ།
བུམ་པ་ལ་སོགས་པ་གདགས་ཆོས་ཀྱི་དངོས་པོ་ཐམས་ཅད་ལྡན་མིན་འདུ་བྱེད་ཡིན་
པར་ཐལ། ཕུང་བོ་ལྔ་ལ་བཏགས་པའི་བདག་ལྡན་མིན་འདུ་བྱེད་ཡིན་པའི་ཕྱིར་ཟེར་
བ་སོགས་དུ་མ་སྨྲས་སོ། །འོ་ན་བུམ་པ་ཡང་གདགས་གཞི་ཕུང་བོ་ལྔའི་མཚན་ཉིད་ཀྱི་
ཆ་ཚང་དགོས་པས་ཕུང་བོ་གཞན་བཞིར་མི་རུང་བར་འདུ་བྱེད་ཀྱི་ཕུང་བོར་འཇོག་པར་
ཐལ། བུམ་པ་ལྡན་མིན་དུ་འཇོག་པའི་རྒྱུ་མཚན་བདག་དང་མཚུངས་པའི་ཕྱིར།
ཁྱབ་སྟེ། བདག་ལྡན་མིན་འདུ་བྱེད་དུ་འཇོག་པའི་རྒྱུ་མཚན་ཕུང་བོ་ལྔའི་མཚན་ཉིད་
ཚང་དགོས་པས་ཕུང་བོ་ལྔའི་གཞན་དུ་མི་འཐད་པས་དེ་ལྟར་བཞག་གི་བཏགས་ཆོས་
ཡིན་པས་དེ་ལྟར་མ་ཡིན་པའི་ཕྱིར། འདོད་མི་ནུས་ཏེ། བུམ་པའི་གདགས་གཞི་
གཟུགས་ཁོ་ན་ཡིན་པའི་ཕྱིར། ཁ་ཅིག ཐལ་འགྱུར་གྱིས་བདག་མེད་གཏན་ལ་
འབེབས་མི་ཐུབ་པར་འདོད་པ་དང༌། སྐབས་འདིའི་གཞན་གྲགས་ཀྱི་མ་དམིགས་པའི་
རྟགས་ཡང་དག་ལ་ཡང་ཆོས་ཅན་གཞི་གྲུབ་དགོས་པར་འདོད་པ་མི་འཐད་པར་ཤེས་
སླ། ཁ་ཅིག སྐབས་འདིར་དངོས་པོ་དང་ཀུན་རྫོབ་ཐམས་ཅད་འཇིག་རྟེན་གྲགས་པ་
ཙམ་གྱིས་འཇོག་གི་ཚད་གྲུབ་མ་ཡིན་ཏེ། ཡུལ་དེ་བརྫུན་པ་དང་དེ་ལ་ཡུལ་ཅན་མི་བསླུ་
བར་འགྲོ་བ་འགལ་བའི་ཕྱིར། ཁྱབ་སྟེ། རྩ་བར། མ་བརྟགས་གྲགས་པར་གཏི་མུག་
ལས་ཡིན་ནོ། །ཞེས་དང་། སྤྱོད་འཇུག་ལས། གཟུགས་སོགས་མངོན་སུམ་ཉིད་ཀྱང་



408 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ནི། །གྲགས་པས་ཡིན་གྱི་ཚད་མས་མིན། ཞེས་གསུངས་པའི་ཕྱིར་ཟེར། འོ་ན་
འདིའི་འཇིག་རྟེན་གྲགས་པ་རྣམས་ཐ་སྙད་འཇོག་བྱེད་ཀྱི་ཚད་མ་མ་ཡིན་པར་ཐལ།
དམ་བཅའ་འཐད་པའི་ཕྱིར། འདོད་མི་ནུས་ཏེ། དེ་དག་མངོན་སུམ་གྱི་ཚད་མ་ཡིན་
པའི་ཕྱིར་ཏེ། སྐབས་འདིར་ང་འཇོག་བྱེད་ཀྱི་ངའོ་སྙམ་པའི་འཇིག་རྟེན་ན་གྲགས་པ་
དེ་མངོན་སུམ་གྱི་ཚད་མ་གང་ཞིག་སྤྱོད་འཇུག་གི་གྲགས་པས་ཡིན་གསུངས་པའི་
གྲགས་པ་དེ་ཡང་མངོན་སུམ་གྱི་ཚད་མ་ཡིན་པའི་ཕྱིར། དང་བོ་མ་གྲུབ་ན། དེ་ལྟ་
བུའི་ང་ཐ་སྙད་དུ་འཇོག་བྱེད་ཀྱི་འཇིག་རྟེན་པའི་བློ་ལྷན་སྐྱེས་ངའོ་སྙམ་པའི་འཛིན་
སྟངས་ལ་ཚད་མས་མི་གནོད་པ་དེ་ཆོས་ཅན། མངོན་སུམ་གྱི་ཚད་མ་ཡིན་པར་ཐལ།
ཁྱོད་རྟགས་ལ་མ་བརྟེན་པར་རང་གི་འཛིན་སྟངས་ཡུལ་གྱི་གཞལ་བྱ་མངོན་གྱུར་པའི་
ང་རབ་ཏུ་འཇལ་བའི་ཤེས་པ་ཡིན་པའི་ཕྱིར། གཉིས་པ་གྲུབ་སྟེ། སྐབས་འདིའི་
འཇིག་རྟེན་གྲགས་པ་ནི་འཇིག་རྟེན་པའི་ཐ་སྙད་པའི་ཤེས་པ་ལ་སྣང་བའམ་མྱོང་བའི་
ཐ་སྙད་གཉིས་གང་རུང་ལ་འཇོག་པ་གང་ཞིག སྤྱོད་འཇུག་གི་ལུང་དེའི་དོན་ཡང་
འཇིག་རྟེན་པའི་གྲགས་པ་ཐ་སྙད་པའི་མངོན་སུམ་གྱི་ཚད་མས་གཟུགས་སོགས་གྲུབ་
ཀྱི། དོན་དམ་དཔྱོད་བྱེད་ཀྱི་ཚད་མས་གྲུབ་པ་མིན་ཞེས་པའི་དོན་ཡིན་པའི་ཕྱིར།
དང་བོ་གྲུབ་སྟེ། ཤེས་པ་དེ་ལ་གྲགས་པ་དང་ཤེས་པ་དེ་ལ་སྣང་བ་དང་མྱོང་བའི་ཐ་
སྙད་དོན་གཅིག་ཡིན་པས་འཇིག་རྟེན་པའི་ཐ་སྙད་དེ་འདྲ་སྐྱེ་འཕགས་སུའི་རྒྱུད་ལ་
ཡོད་ཀྱང་སྐབས་འདིའི་འཇིག་རྟེན་གྲགས་པའི་དོན་ཡིན་གྱི་འཇིག་རྟེན་རྒན་པོ་ཁོ་ན་
ལ་ཐ་སྙད་འདྲི་མི་དགོས་པའི་ཕྱིར། གཉིས་པ། སྤྱོད་འཇུག་འགྲེལ་ཆེན་སོགས་ཀྱིས་
འགྲུབ་བོ། །རང་ལུགས་སྐབས་གཞན་གྱི་སྡེ་བའི་བདག་འདོད་ཚུལ་ནི། གཞན་སྡེ་
རྣམས་ཀྱིས་བདག་དེ་ཁྱད་ཆོས་གསུམ་ལྡན་དུ་འདོད་དེ། རྟག་པའི་དངོས་པོ་དང་།



༡་ ༄༅། །གང་ཟག་གི་བདག་མེད་རིགས་པས་སྒྲུབ་པ། | 409
ཆ་ཤས་མེད་པའི་གཅིག་བུ་དང་། ཕུང་བོ་ལ་དབང་སྒྱུར་བ་བོའི་རང་དབང་ཅན་ཏེ་
ཁྱད་པར་གསུམ་ལྡན་དུ་འདོད་པའི་ཕྱིར། གྲངས་ཅན་པས། དེ་ལྟ་བུའི་བདག་དེ་
ཁྱད་ཆོས་ལྔ་ལྡན་དུ་འདོད་དེ། བདེ་སྡུག་ལ་ལོངས་སྤྱོད་པའི་ཟ་བ་བོ་དང་། རྟག་པའི་
དངོས་པོ་དང་། རྣམ་འགྱུར་ཀུན་ཀྱི་བྱེད་པ་བོ་མིན་པ་དང་། རྡུལ་མུན་སྙིང་སྟོབས་
གསུམ་གྱི་ཡོན་ཏན་མེད་པ་དང་། བྱ་བ་མེད་པའི་ཁྱད་པར་ཏེ། ལྔ་དང་ལྡན་པར་
འདོད་པའི་ཕྱིར། དེས་ཤེས་བྱ་ལ་ཉི་ཤུ་རྩ་ལྔར་གྲངས་ངེས་པར་འདོད་དེ། གཙོ་བོ་
དང་ཆེན་པོ་དང་ང་རྒྱལ་དང་། དེ་ཙམ་ལྔ་དང་། དབང་བོ་བཅུ་གཅིག་དང་། འབྱུང་
བ་ལྔ་དང་། བདག་ཤེས་རིག་གི་སྐྱེས་བུ་དང་ཉེར་ལྔར་གྲངས་ངེས་པར་འདོད་པའི་
ཕྱིར། དེ་ལ་དེ་ཙམ་ལྔ་ནི། གཟུགས་སྒྲ་དྲི་རོ་རེག་བྱ་ལྔའོ། །དབང་བོ་བཅུ་གཅིག་ནི།
མིག་གི་དབང་བོ་དང་། རྣ་བའི་དབང་བོ་དང་། སྣའི་དབང་བོ་དང་། ལྕེའི་དབང་བོ་
དང་། པགས་པའི་དབང་བོ་དང་། ངག་གི་དབང་བོ་དང་། ལག་པའི་དབང་བོ་
དང་། རྐང་བའི་དབང་བོ་དང་། རྐུབ་ཀྱི་དབང་བོ་དང་། འདོམས་ཀྱི་དབང་བོ་
དང༌། ཡིད་ཀྱི་དབང་བོ་དང་བཅུ་གཅིག་གོ །འབྱུང་བ་ལྔ་ནི། ས་ཆུ་མེ་རླུང་ནམ་
མཁའ་སྟེ་ལྔའོ། །གཙོ་བོ་དང་རྩ་བའི་རང་བཞིན་དོན་གཅིག བློ་དང་ཆེན་པོ་དོན་
གཅིག བདག་དང་གང་ཟག་དང་བདག་ཤེས་རིག་གི་སྐྱེས་བུ་གསུམ་དོན་གཅིག
རང་བཞིན་དང་རྒྱུ་དོན་གཅིག རྣམ་འགྱུར་དང་འབྲས་བུ་དོན་གཅིག་གོ ། རང་
བཞིན་དང་རྣམ་འགྱུར་ལ་མུ་བཞིར་འདོད་དེ། རྩ་བའི་རང་བཞིན་ནི། རང་བཞིན་
ཡིན་ལ། རྣམ་འགྱུར་མིན་པའི་མུ་དང་། ཆེན་པོ་དང་ང་རྒྱལ་དང་དེ་ཙམ་ལྔ་སྟེ་བདུན་
ནི། གཉིས་ཀ་ཡིན་པའི་མུ་དང་། དབང་བོ་བཅུ་གཅིག་དང་འབྱུང་བ་ལྔ་སྟེ་བཅུ་དྲུག་
ནི་རྣམ་འགྱུར་ཡིན་ལ། རང་བཞིན་མ་ཡིན་པའི་མུ་དང་། བདག་ཤེས་རིག་གི་སྐྱེས་



410 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།། །།
བུ་ནི་གང་ཡང་མ་ཡིན་པའི་མུར་འདོད་པའི་ཕྱིར། ཤེས་བྱ་ཉེར་ལྔ་བེམ་རིག་གཉིས་སུ་
འདུ་སྟེ། སྐྱེས་བུ་ནི་རིག་པ་དང་། ལྷག་མ་ཉེར་བཞི་བེམ་པོར་འདོད་པའི་ཕྱིར། སྤྱི་
གཙོ་བོའི་ངོ་བོ་ནི། རྡུལ་མུན་སྙིང་སྟོབས་གསུམ་ཆ་མཉམ་པའི་གནས་སྐབས་ཀྱི་མི་
གསལ་བའི་ངོ་བོར་གནས་པ་དེ་དེར་འཇོག་པའི་ཕྱིར། ཆེན་པོའི་ངོ་བོ་ཡོད་དེ། ཕྱི་
ནས་རྣམ་འགྱུར་གྱི་གཟུགས་བརྙན་དང་། ནང་ནས་སྐྱེས་བུའི་ གཟུགས་བརྙན་
འཆར་བའི་མེ་ལོང་ངོས་ གཉིས་པ་ལྟ་བུའི་བདག་ཉིད་ཅན་དེ་དེ་ཡིན་པའི་ཕྱིར།
འཁོར་འདས་ཀྱི་ཁྱད་པར་ཡོད་དེ། རང་བཞིན་དང་སྐྱེས་བུ་གཉིས་གཅིག་གིས་
གཅིག་ལ་གྲོགས་བྱེད་པའི་སྒོ་ནས་རྣམ་འགྱུར་རྣམས་འབྱིན་པ་ཡིན་ལ། དེ་ཡང་རྩ་
བའི་རང་བཞིན་ལས་ཆེན་པོ་དང་། དེ་ལས་ང་རྒྱལ། དེ་ལས་རྣམ་འགྱུར་གཞན་
རྣམས་འབྱུང་བ་ཡིན་ནོ། །མདོར་ན་ཇི་སྲིད་དུ་སྐྱེས་བུ་དང་རང་བཞིན་གཉིས་གཅིག་
ཏུ་འཁྲུལ་ནས་ཡུལ་ལ་ལོངས་སྤྱོད་པ་དེ་སྲིད་དུ་འཁོར་བ་ཞེས་བྱ་ལ། དུས་འགའ་ཞིག་
གི་ཚེ་ཡུལ་ལ་འདོད་པ་ཆུང་བའི་སྐྱེས་བུ་ཉིད་ཀྱིས་ཡུལ་ལ་ཉེས་དམིགས་སུ་བལྟ་ཞིང་།
རང་བཞིན་དང་སྐྱེས་བུ་ཐ་དད་དུ་ཤེས་ནས་དངོས་གཞི་སྙོམས་འཇུག་ལ་བརྟེན་པའི་
མངོན་ཤེས་ཀྱིས་བལྟས་པ་ན་རྣམ་འགྱུར་རྣམས་གཙོ་བོས་བྱས་པར་མཐོང་ཞིང་གཙོ་
བོ་དེ་ཡང་ངོ་ཚ་བའི་ཚུལ་གྱིས་སྐྱེས་བུའི་བློ་ན་མི་གནས་ཤིང་། དེ་ལ་བརྟེན་ནས་རྣམ་
འགྱུར་གྱི་ཚོགས་གཙོ་བོ་ལ་ཐིམ་པ་ན་བདག་ཤེས་རིག་གི་སྐྱེས་བུ་གཅིག་བུར་གནས་པ་
དེའི་ཚེ། འཁོར་བ་ལས་གྲོལ་བ་ཡིན་ཞེས་འདོད་དོ། །བྱེ་བྲག་པའི་བདག་འདོད་ཚུལ་
ནི། དེས་ཁྱད་ཆོས་གསུམ་ལྡན་གྱི་བདག་དེ་ཁྱད་ཆོས་དགུ་ལྡན་དུ་འདོད་དེ། རང་
ཡུལ་འཛིན་པའི་བློ་དང་། སིམ་པར་ཉམས་སུ་མྱོང་བའི་བདེ་བ་དང་། གདུང་བར་
ཉམས་སུ་མྱོང་བའི་སྡུག་བསྔལ་དང་
། འདོད་ཆགས་ཀྱི་འདོད་པ་དང་། ཞེ་སྡང་གི་



411
ཚོ ༄༅། །གང་ཟག་གི་བདག་མེད་རིགས་པས་སྒྲུབ་པ། །
སྡང་བ་དང་། བརྩོན་འགྲུས་ཀྱི་འབད་པ་དང་། མངོན་མཐོ་དང་ངེས་ལེགས་སྒྲུབ་
བྱེད་ཀྱི་ཆོས་དང་། དེ་འདྲའི་ཆོས་མ་ཡིན་པའི་མི་དགེ་བའི་ཕྱོགས་དང་
། རང་འབྲས་
ཤེས་པའི་རྒྱུ་བྱེད་ཅིང་། རང་རྒྱུ་ཤེས་པ་ལས་སྐྱེས་པའི་བྱ་བའི་ཤུགས་ཏེ་ཁྱད་ཆོས་དགུ་
དང་ལྡན་པར་འདོད་པའི་ཕྱིར། འཁོར་འདས་ཀྱི་ཁྱད་པར་ཡོད་དེ། ཇི་སྲིད་བདག་
གི་ཡོན་ཏན་དགུ་བོ་དེ་བདག་ལ་འདུ་ཞིང་ཡོད་པ་དེ་སྲིད་དུ་དགེ་བ་དང་མི་དགེ་བའི་
ལས་བསགས་ནས་བདེ་འགྲོ་དང་ངན་འགྲོར་འཁོར་བར་འགྱུར་བ་ནི་འཁོར་བ་ཡིན་ལ།
དུས་ནམ་ཞིག་གི་ཚེ་བདག་གི་བའི་དངོས་པོ་རྣམས་སྡུག་བསྔལ་དུ་བསྒོམས་པས་སྐྱེས་
བུ་ཡང་དག་པར་རྟོགས་པའི་ཤེས་པས་བློ་ལ་སོགས་པའི་ཡོན་ཏན་རྣམས་རྩ་བ་དང་
བཅས་པ་གཅོད་པར་བྱས་ཏེ། བདག་གཅིག་བུར་གནས་པ་དེའི་ཚེ་འཁོར་བ་ལས་
གྲོལ་བའི་ཐར་པ་ཐོབ་པར་འདོད་པའི་ཕྱིར། བྱེ་བྲག་པ་ཁ་ཅིག་གིས། བདག་དེ་བྱ་བ་
དང་བཅས་པར་འདོད་དེ། བདག་པོ་བསྐུམ་པ་དང་སྐྱོང་བའི་བྱ་བ་དང་བཅས་པའི་
ཕྱིར། རིག་བྱེད་གསང་བའི་མཐར་སྨྲ་བ་བོ་ན་རེ། བདག་གཅིག་བུ་དེས་རྟེན་ཇི་སྙེད་
ཅིག་ཡོད་པ་དེ་དག་ཐམས་ཅད་ལ་ཁྱབ་པ་ཡིན་ཏེ། བདག་ནི་གཅིག་ཡིན་ཞིང་། རྟེན་
ལུས་སྣ་ཚོགས་པ་ཐ་དད་དུ་ཡོད་པའི་སྒོ་ནས་བརྟེན་པ་བདག་སྣ་ཚོགས་པ་ཐ་དད་དུ་
འཇོག་པ་ཡིན་པའི་ཕྱིར། དཔེར་ན། ནམ་མཁའ་གཅིག་ཡིན་ཀྱང་རྟེན་བུམ་པ་
སོགས་སྣ་ཚོ་གས་པ་ཐ་དད་དུ་ཡོད་པའི་སྒོ་ནས་བརྟེན་པ་དེའི་ནང་གི་ནམ་མཁའ་སྣ་
ཚོགས་པ་ཐ་དད་དུ་འཇོག་པ་བཞིན་ཡིན་པའི་ཕྱིར། གཅེར་བུ་བས་ནི། ཤེས་བྱ་
ཐམས་ཅད་དོན་དགུར་འདུ་བར་འདོད་དེ། སྲོག་དང་། ཟག་པ་དང་། སྡོམ་པ་
དང་། ངེས་པར་རྒ་བ་དང་། འཆིང་བ་དང་། ལས་དང་། སྡིག་པ་དང་། བསོད་
ནམས་དང་། ཐར་པ་དང་བཅས་ཏེ་དགུར་གྲངས་ངེས་པར་འདོད་པའི་ཕྱིར། དེ་



412 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དགུའི་མཚན་གཞི་ཡོད་དེ། སྲོག་དང་བདག་གཉིས་དོན་གཅིག་ལ། དེ་ཡང་སྐྱེས་
བུའི་ལུས་ཀྱི་ཚད་ཇི་ལྟ་བ་བཞིན་དུ་ཡོད་པར་འདོད་དོ། །འཁོར་བའི་རྒྱུར་གྱུར་པའི་
དགེ་མི་དགེའི་ལས་དེ་ཟག་པ་དང་། དེ་འགོག་པར་བྱེད་ཅིང་ལས་གསར་དུ་མི་གསོག་
པར་བྱེད་པ་ནི་སྡོམ་པ་དང་། ཟས་མི་བཟའ་བ་དང་། ལུས་གདུང་བར་བྱེད་པ་ལ་
སོགས་པའི་དཀའ་ཐུབ་ཀྱི་སྒོ་ནས་སྔར་བསགས་པའི་ལས་ཟད་པར་བྱེད་པ་ནི། ངེས་
པར་རྒ་བ་དང་། ལོག་པར་ལྟ་བ་ནི་འཆིང་བ་དང་། ཕྱིས་མྱོང་འགྱུར་དང་མིང་དང་
རུས་དང་ཚེ་དང་བཞི་ནི་ལས་དང་། ཆོས་མིན་ཕྱོགས་ཀྱི་བྱ་བ་ངན་པ་ནི་སྡིག་པ་དང་།
ཆོས་ཕྱོགས་སུ་གྱུར་པའི་བྱ་བ་བཟང་བོ་བསོད་ནམས་དང་། དཀའ་ཐུབ་ལ་སོགས་
པའི་སྒོ་ནས་སྔར་བསགས་པའི་ལས་རྣམས་ཟད་པར་བྱས་ཤིང་ལས་གསར་དུ་མ་
བསགས་པ་ལ་བརྟེན་ནས་འཁོར་བ་ལས་གྲོལ་བ་ནི་ཐར་པ་ཡིན་ཞེས་ཟེར། དེའི་
ལུགས་ཀྱི་ཐར་པ་ཐོབ་པའི་གནས་ཀྱང་ཡོད་དེ། འཇིག་རྟེན་ཐམས་ཅད་ཀྱི་སྟེང་ན་
ཡོད་པའི་གནས་འཇིག་རྟེན་འདུས་པ་ཞེས་བྱ་བ་གདུགས་དཀར་བོ་གྱེན་དུ་བསླངས་
པའི་དབྱིབས་འདྲ་བའི་གནས་ཡོད་པས་དེར་ཐར་པ་ཐོབ་པའི་ཕྱིར། བདག་དེ་དགག་
པ་ནི། མུ་སྟེགས་པས་བཏགས་པའི་ཁྱད་ཆོས་གསུམ་ལྡན་གྱི་བདག་དེ་ཆོས་ཅན། མུ་
སྟེགས་པས་བཏགས་པ་ལྟར་ཡོད་པ་མ་ཡིན་ཏེ། མ་སྐྱེས་པའི་ཕྱིར། དཔེར་ན། མོ་
གཤམ་གྱི་བུ་བཞིན། ཡང་དེ་ཆོས་ཅན། ངར་འཛིན་གྱི་ཡུལ་དུ་གྱུར་པའི་ངར་ཡང་མི་
རུང་སྟེ། མ་སྐྱེས་པའི་ཕྱིར། དེ་ཆོས་ཅན། ཡོད་པ་མ་ཡིན་ཏེ། ཡོད་ན་ཕུང་བོ་ལས་
ཡན་གར་དུ་དམིགས་དགོས་པ་ལས་མ་དམིགས་པའི་ཕྱིར། ཞེས་པའི་རིགས་པ་
རྣམས་ཀྱིས་བཀག་པ་ཡིན་ནོ། །གཞན་འགོག་ཚུལ་ཚིག་འགྲེལ་དུ་གསལ། རང་སྡེའི་
བདག་འདོད་ཚུལ་ནི། ཁ་ཆེ་བྱེ་སྨྲ་དང་། ལུང་གི་རྗེས་འབྲང་གི་མདོ་སྡེ་བ་རྣམས་



413
༄༅༅། །གང་ཟག་གི་བདག་མེད་རིགས་པས་སྒྲུབ་པ། །
ཀྱིས་ཕུང་བོའི་རྒྱུན་བདག་གི་མཚན་གཞིར་འདོད་ལ། འཕགས་སེང་གཉིས་ཀྱིས་ཡིད་
ཀྱི་རྣམ་པར་ཤེས་པའི་ཕུང་བོའི་རྒྱུན་བདག་གི་མཚན་གཞིར་བཞེད། སློབ་དཔོན་
ལེགས་ལྡན་འབྱེད་དང་། རིགས་པའི་རྗེས་འབྲང་གི་མདོ་སེམས་གཉིས་ཏེ་གསུམ་
གྱིས་ཡིད་ཀྱི་རྣམ་པར་ཤེས་པ་བདག་གི་མཚན་གཞིར་བཞེད་པ་རྟོག་གེ་འབར་བའི་
ལུང་སྔར་དྲངས་ཟིན་པ་ལྟར་ཡིན་ནོ། །གདགས་གཞི་ཕུང་བོ་བདག་གི་མཚན་གཞིར་
འདོད་པ་འགོག་ཚུལ་ཚིག་འགྲེལ་དུ་བཀོད་ཟིན་པས་མ་སྤྲོས་སོ། །ག ང་
| རྩོད་སྤོང་ལ་ཁོ་ན་རེ། ངའོ་སྙམ་པའི་འཇིག་ལྟ་ལྷན་སྐྱེས་ལ་ཕུང་བོ་བདག་གི་
ཡིན་པའི་རྣམ་པ་མི་འཆར་བར་ངའོ་སྙམ་དུ་འཛིན་པ་ཡོད་པར་ཐལ། ཁྱོད་ཀྱི་འཇིག་
ལྟ་གཉིས་ཀྱི་ཁྱད་པར་འཐད་པའི་ཕྱིར། འདོད་ན། ཕུང་བོའི་རྣམ་པ་མ་ཤར་བར་
འཇིག་ལྟ་ལྷན་སྐྱེས་སྐྱེ་བ་ཡོད་པར་ཐལ། འདོད་པའི་ཕྱིར་ན་མ་ཁྱབ་སྟེ་ཕུང་བོ་བདག་
གི་ཡིན་པའི་རྣམ་པ་འཆར་མི་དགོས་ཀྱང་ཕུང་བོའི་རྣམ་པ་མ་ཤར་བར་ངར་འཛིན་
ལྷན་སྐྱེས་མི་སྐྱེ་བའི་ཕྱིར། བྱས་པ་ལ་ཁོ་ན་རེ། ཕུང་བོ་ལས་ངོ་བོ་ཐ་དད་དུ་ལྟ་བའི་
འཇིག་ལྟ་མེད་པར་ཐལ། རང་འགྲེལ་ལས། འཇིག་ཚོགས་ལ་ལྟ་བའི་རྣམ་པ་ལྔ་བ་མི་
སྲིད་དོ། །ཞེས་གསུངས་པའི་ཕྱིར་ན་མ་ཁྱབ་སྟེ། མུ་སྟེགས་པའི་རྒྱུད་ཀྱི་དེ་འདྲའི་
ཀུན་བཏགས་ཡོད་པའི་ཕྱིར། ཁོ་ན་རེ། འཇིག་ལྟ་ཐམས་ཅད་ཉེར་ལྔ་བོ་གང་རུང་དུ་
འདུ་བར་ཐལ། ཁྱོད་ཀྱིས་བཤད་ཚུལ་འཐད་པའི་ཕྱིར་ན་མ་ཁྱབ། འདོད་ན། རྒྱུན་
ཞུགས་ཀྱིས་སྤངས་པའི་རྩ་བའི་འཇིག་ལྟ་ངར་འཛིན་ཀུན་བཏགས་དང་། ང་ཡིར་
འཛིན་པའི་འཇིག་ལྟ་ཀུན་བཏགས་གཉིས་ཆོས་ཅན། ཉེར་ལྔ་བོ་གང་རུང་ཡིན་པར་
ཐལ། འཇིག་ལྟ་ཀུན་བཏགས་ཡིན་པའི་ཕྱིར། དེར་ཐལ། གྲུབ་མཐའ་ངན་པའི་
དབང་གིས་རང་གི་འཛིན་ཚུལ་འཐད་དོ་སྙམ་དུ་ང་དང་ང་ཡིར་འཛིན་པའི་འཇིག་ལྟ་



414
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡོད་པའི་ཕྱིར། རྣམ་བཤད་ལས། ་གང་དང་ལྷན་ཅིག་ཏུ་ཉི་ཤུ་རྒྱུན་ཞུགས་ཀྱིས་
སྤངས་པའི་རྩ་བའི་འཇིག་ལྟ་ཡང་ཀུན་བཏགས་ཡིན་ལ། དེ་ཡང་ང་རང་གི་མཚན་
ཉིད་ཀྱིས་གྲུབ་པར་འཛིན་པ་ཙམ་ལ་མི་བྱེད་ཀྱི། དེའི་འཛིན་སྟངས་འཐད་ལྡན་དུ་
གྲུབ་མཐའ་ངན་པ་ལ་བརྟེན་ནས་འཛིན་པའི་ས་བོན་རྒྱུན་ཞུགས་ཀྱིས་སྤངས་པའོ། །
ཞེས་གསུངས་པའི་ཕྱིར། ཁོ་ན་རེ། འཇིག་ལྟ་ཀུན་བཏགས་ཐམས་ཅད་རྩ་བའི་
འཇིག་ལྟ་དང་། རྩེ་མོ་ཉེར་ལྔ་བོ་གང་རུང་དུ་འདུ་བར་ཐལ། འཇིག་ལྟ་ཀུན་བཏགས་
ལ་ཉེར་ལྔའི་དབྱེ་བ་བཤད་པའི་ཕྱིར་ན་མ་ཁྱབ། འོ་ན་ཕུང་བོའི་ཚོགས་ཙམ་བདག་ཏུ་
ལྟ་བའི་འཇིག་ལྟ་ཆོས་ཅན། རྩ་བའི་འཇིག་ལྟ་ཡིན་པར་ཐལ། དེ་གཉིས་གང་རུང་
གང་ཞིག རྩེ་མོའི་ཉེར་ལྔ་བོ་གང་ཡང་མ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་
ཕྱིར། ཁྱབ་སྟེ། རྟོག་པ་གཅིག་ལ་འཛིན་སྟངས་ཐ་དད་པ་གཉིས་མི་འོངས་པའི་ཕྱིར།
རྩ་བར་འདོད་ན། དེ་ཆོས་ཅན། ཁྱོད་ཀྱི་ཞེན་ཡུལ་མེད་པ་གང་ཟག་གི་བདག་མེད་ཕྲ་
མོ་ཡིན་པར་ཐལ། ཁྱོད་རྩ་བའི་འཇིག་ལྟ་ཡིན་པའི་ཕྱིར། ཕུང་བོའི་བཀོད་པའི་ཁྱད་
པར་བདག་ཏུ་འཛིན་པའི་འཇིག་ལྟ་རགས་པ་དང་། རྟག་གཅིག་རང་དབང་ཅན་དུ་
འཛིན་པའི་འཇིག་ལྟ་རགས་པ་སོགས་སྐྱོན་དུ་འཕེན་ཚུལ་ཤེས་པར་བྱ། ཁོ་ན་རེ།
འདིར་བཤད་པའི་རྩ་བའི་འཇིག་ལྟ་འཇིག་ལྟ་ལྷན་སྐྱེས་དང་། རྩེ་མོའི་འཇིག་ལྟ་
འཇིག་ལྟ་ཀུན་བཏགས་ལ་བཤད་པར་ཐལ། དང་བོ་འཇིག་ལྟ་ཕྲ་མོ་དང་། གཉིས་པ་
འཇིག་ལྟ་རགས་པ་ལ་བཤད་པའི་ཕྱིར་ན་མ་ཁྱབ། འདོད་མི་ནུས་ཏེ། རྩ་བའི་འཇིག་
ལྟ་འཇིག་ལྟ་ཕྲ་མོ་ཀུན་བཏགས་དང་། རྩེ་མོའི་འཇིག་ལྟ་འཇིག་ལྟ་ཀུན་བཏགས་
རགས་པ་ལ་བཤད་པའི་ཕྱིར། བདུན་པ་ ་་༧༣ཁ་བ་བབས་



415
སྟོང་ཉིད་ཀྱི་རབ་དབྱེ་བཤད་པ།
རྩ་བའི་ས་བཅད་གསུམ་པ། དེས་གྲུབ་པའི་དོན་སྟོང་ཉིད་ཀྱི་རབ་དབྱེ་བཤད་
པ་ལ་གཉིས། སྟོང་བ་ཉིད་ཀྱི་དབྱེ་བ་མདོར་བསྟན་པ་དང་། ཕྱེ་བ་སོ་སོའི་དོན་རྒྱས་
པར་བཤད་པའོ། །དང་བོ་འཆད་པར། བདག་མེད་འདི་ནི་འགྲོ་བ་རྣམ་
དགྲོལ་ཕྱིར། །ཆོས་དང་གང་ཟག་དབྱེ་བས་རྣམ་གཉིས་གསུངས། །
དེ་ལྟར་སྟོན་པས་སླར་ཡང་འདི་ཉིད་ནི། །གདུལ་བྱ་རྣམས་ལ་ཕྱེ་སྟེ་
རྣམ་མང་གསུངས། །སྤྲོས་དང་བཅས་པར་སྟོང་བ་ཉིད། །བཅུ་དྲུག་
བཤད་ནས་མདོར་བསྡུས་ཏེ། །སླར་ཡང་བཞིར་བཤད་དེ་དག་ནི། །
ཐེག་ཆེན་དུ་ཡང་བཞེད་པ་ཡིན། །ཞེས་བྱུང་། དོན་ནི། ཆོས་རྣམས་རང་
བཞིན་གྱིས་གྲུབ་པའི་བདག་མེད་པ་འདི་ནི་བཅོམ་ལྡན་འདས་ཀྱིས་འགྲོ་བ་རྣམས་དགྲོལ་
བར་བྱ་བའི་ཕྱིར་ཆོས་དང་གང་ཟག་གི་དབྱེ་བས་རྣམ་པ་གཉིས་སུ་གསུངས་སོ། །དེ་
ལྟར་སྟོན་པས་ ཏེ་ བཅོམ་ལྡན་འདས་ཀྱིས་སླར་ཡང་བདག་མེད་ པ་འདི་ ཉིད་ནི།
གདུལ་བྱ་རྣམས་ལ་ཕྱེ་སྟེ། རྣམ་པ་མང་བོར་གསུངས་ཏེ། རྒྱལ་བའི་ཡུམ་ལས་དབྱེ་
བའི་སྤྲོས་པ་དང་བཅས་པར་སྟོང་བ་ཉིད་བཅུ་དྲུག་བཤད་ནས། མདོར་བསྡུས་ཏེ་
སླར་ཡང་བཞིར་བཤད་ཅིང་། དེ་དག་ནི་གདུལ་བྱ་ཐེག་ཆེན་པའི་ཆེད་དུ་ཡང་བཞེད་
པ་ཡིན་པའི་ཕྱིར། ཞེས་པའོ། །
དང་དུ་ བྱ ་



416 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཉིས་པ་ལ་གཉིས། སྟོང་ཉིད་བཅུ་དྲུག་ཏུ་ཕྱེ་བ་རྒྱས་པར་བཤད་པ་དང་།
སྟོང་ཉིད་བཞིར་ཕྱེ་བ་རྒྱས་པར་བཤད་པའོ། །དང་བོ་ལ་བཞི། ནང་སྟོང་བ་ཉིད་
སོགས་བཞི་བཤད་པ་དང་། ཆེན་པོ་སྟོང་བ་ཉིད་སོགས་བཞི་བཤད་པ། མཐའ་ལས་
འདས་པ་སྟོང་བ་ཉིད་སོགས་བཞི་བཤད་པ། ཆོས་ཐམས་ཅད་སྟོང་བ་ཉིད་ལ་སོགས་
པ་བཞི་བཤད་པའོ། །དང་བོ་ལ་གཉིས། ནང་སྟོང་བ་ཉིད་བཤད་པ་དང་། སྟོང་ཉིད་
ལྷག་མ་གསུམ་བཤད་པའོ། །དང་བོ་འཆད་པར། གང་ཕྱིར་དེ་ཡི་རང་ བཞིན་
དེ། །ཡིན་ཕྱིར་མིག་ནི་མིག་གིས་སྟོང༌། །དེ་བཞིན་རྣ་བ་སྣ་དང་ལྕེ། །
ལུས་དང་ཡིད་ཀྱང་བསྙད་པར་བྱ། །ཐེར་ཟུག་གནས་པ་མ་ཡིན་དང་། །
འཇིག་པ་མ་ཡིན་ཉིད་ཀྱི་ཕྱིར། །མིག་ལ་སོགས་ པ་དྲུག་པོ་ཡི། །རང་
བཞིན་མེད་ཉིད་གང་ཡིན་པ། །དེ་ནི་ནང་ སྟོང་ ཉིད་དུ་འདོད། །ཅེས་
བྱུང་། དོན་ནི། ནང་གི་ཆོས་མིག་ལ་སོགས་པ་དྲུག་པོ་ཡི་རང་བཞིན་གྱིས་གྲུབ་པ་
མེད་པ་ཉིད་གང་ཡིན་པ་དེ་ནི་ནང་སྟོང་བ་ཉིད་དུ་འདོད་དོ། །དེ་ཡང་མིག་ནི་མིག་
གིས་ཏེ་མིག་རང་གི་ངོ་བོ་ཉིད་ཀྱིས་གྲུབ་པས་སྟོང་སྟེ། མིག་དེ་ཡི་རང་བཞིན་ནི་ནང་
གི་ངོ་བོ་ཉིད་ཀྱིས་གྲུབ་པས་སྟོང་བ་དེ་ཡིན་པའི་ཕྱིར། མིག་ལ་བཤད་པ་དེ་བཞིན་དུ་
རྣ་བ་དང་སྣ་དང་ལྕེ་དང་ལུས་དང་ཡིད་ཀྱང་བསྙད་པར་བྱའོ། །དེ་ལྟར་སྟོང་བའི་རྒྱུ་
མཚན་གང་གི་ཕྱིར་ན་མིག་སོགས་དེ་རྣམས་ནི་དོན་དམ་པར་ཐེར་ཟུག་ཏུ་གནས་པ་
མ་ཡིན་པ་དང་། འཇིག་པ་མ་ཡིན་པ་ཉིད་ཀྱི་ཕྱིར་རོ། །ཞེས་པའོ། །
གཉིས་པ་འཆད་པར། གང་ཕྱིར་དེ་ཡི་རང་བཞིན་དེ། །ཡིན་ཕྱིར་
གཟུགས་ནི་གཟུགས་ཀྱིས་སྟོང་། །སྒྲ་དང་དྲི་རོ་རེག་བྱ་དང་། །ཆོས་
རྣམས་ཉིད་ཀྱང་དེ་བཞིན་ནོ། །གཟུགས་སོགས་རང་བཞིན་མེད་པ་



17
༄༅། །སྟོང་ཉིད་ཀྱི་རབ་དབྱེ་བཤད་པ། །
ཉིད། །ཕྱི་རོལ་ སྟོང་ བ་ ཉིད་ དུ་འདོད། །གཉིས་ ཆར་ རང་ བཞིན་
མེད་ཉིད་ནི། །ཕྱི་ནང་ སྟོང་ བ་ ཉིད་ ཡིན་ ནོ། །ཆོས་ རྣམས་ རང་
བཞིན་མེད་པ་ཉིད། །མཁས་པས་སྟོང་ བ་ ཉིད་ ཅེས་ བསྙད། །སྟོང་
ཉིད་དེ་ཡང་སྟོང་ཉིད་ཀྱི། །ངོ་བོས་སྟོང་བར་འདོད་པ་ཡིན། །སྟོང་
ཉིད་ཅེས་བྱའི་སྟོང་ཉིད་གང་། །སྟོང་ཉིད་སྟོང་ཉིད་དུ་འདོད་དེ། །
སྟོང་ཉིད་དངོས་པོའི་བློ་ཅན་གྱི། །འཛིན་པ་བཟློག་ཕྱིར་གསུངས་པ་
ཡིན། །ཞེས་བྱུང་། དོན་ནི། རྒྱུད་ཀྱིས་མ་བསྡུས་པའི་གཟུགས་ལ་སོགས་པའི་ཡུལ་
དྲུག་པོ་རང་བཞིན་མེད་པ་ཉིད་ནི། ཕྱི་རོལ་སྟོང་བ་ཉིད་དུ་འདོད་དོ། །ཕྱིའི་གཟུགས་
ནི་གཟུགས་ཀྱི་ངོ་བོ་ཉིད་ཀྱིས་གྲུབ་པས་སྟོང་བ་ནི་གང་གི་ཕྱིར་གཟུགས་དེ་ཡི་རང་
བཞིན་དེ་ཡིན་པའི་ཕྱིར་རོ། །སྒྲ་དང་དྲི་དང་རོ་དང་རེག་བྱ་དང་ཆོས་རྣམས་ཉིད་ཀྱང་
རང་བཞིན་གྱིས་སྟོང་ཚུལ་དེ་བཞིན་ནོ། །ཤེས་རྒྱུད་ཀྱིས་བསྡུས་པའི་དབང་རྟེན་ཁོག་
པ་ནི་ཤེས་རྒྱུད་ཀྱིས་བསྡུས་ཤིང་། དབང་བོས་མ་བསྡུས་པས་ན་ཕྱི་ནང་གཉིས་ཆར་
ཡིན་ལ། དེ་ཡི་རང་གི་ངོ་བོ་ཉིད་ཀྱིས་གྲུབ་པའི་རང་བཞིན་མེད་པ་ཉིད་ནི། གསུམ་
པ་ཕྱི་ནང་སྟོང་བ་ཉིད་ཡིན་ནོ། །ཆོས་རྣམས་རང་བཞིན་གྱིས་མེད་པ་ཉིད་ལ་དེ་ཁོ་ན་
ཉིད་ལ་མཁས་པས་རང་བཞིན་སྟོང་བ་ཉིད་ཅེས་བསྙད་པའི་སྟོང་ཉིད་དེ་ཡང་སྟོང་ཉིད་
ཀྱི་ངོ་བོས་གྲུབ་པའམ་བདེན་པས་སྟོང་བར་འདོད་པ་ཡིན་ནོ། །དེ་ལྟར་ན་སྟོང་གཞི་
སྟོང་ཉིད་ཅེས་བྱའི་སྟེ་ཅེས་བྱ་བའི་སྟོང་ཉིད་གང་ཡིན་པ་དེ་ནི་སྟོང་བ་ཉིད་སྟོང་བ་ཉིད་
དུ་འདོད་དེ། སྟོང་ཉིད་བདེན་པས་སྟོང་བར་གསུངས་པ་ནི་སྟོང་ཉིད་ལ་དངོས་པོའི་
སྟེ་བདེན་པར་འཛིན་པའི་བློ་ཅན་གྱི་བདེན་པར་འཛིན་པ་བཟློག་པར་བྱ་བའི་ཕྱིར།
རྒྱལ་བའི་ཡུམ་ལས་གསུངས་པ་ཡིན་ནོ། །ཞེས་པའོ། ། : 1 ད་



418
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འ གཉིས་པ་ཆེན་པོ་སྟོང་བ་ཉིད་སོགས་འཆད་པར། སེམས་ཅན་སྣོད་ཀྱི་
འཇིག་རྟེན་ནི། །མ་ལུས་ཁྱབ་བྱེད་ཉིད་ཕྱིར་དང་། །ཚད་མེད་དཔེ་
ཡིས་མུ་ མཐའ་ ནི། །མེད་ ཕྱིར་ ཕྱོགས་ རྣམས་ ཆེན་པོ་ཉིད། །འདི་
དག་བཅུ་ཆར་ཕྱོགས་རྣམས་ཀྱིས། །སྟོང་བ་ཉིད་ནི་གང་ཡིན་དེ། །
ཆེན་ པོ་ སྟོང་ བ་ ཉིད་ ཡིན་དེ། །ཆེན་ པོར་ འཛིན་ པ་ བཟློག་ ཕྱིར་
གསུངས། །དེ་ ནི་ དགོས་ པ་ མཆོག་ ཡིན་ པས། །དོན་ དམ་ མྱ་ངན་
འདས་པ་ཡིན། །དེ་ནི་དེ་ཡིས་སྟོང་ཉིད་གང་། །དེ་ནི་དོན་དམ་
སྟོང་ ཉིད་དེ། །མྱང་ འདས་ དངོས་ པོའི་ བློ་ ཅན་ གྱི། །འཛིན་ པ་
བཟློག་པར་བྱ་བའི་ཕྱིར། །དོན་དམ་མཁྱེན་པས་དོན་དམ་པ། །སྟོང་
བ་ཉིད་ནི་བསྟན་པར་མཛད། །རྐྱེན་ལས་བྱུང་ཕྱིར་ཁམས་གསུམ་པོ། །
འདུས་བྱས་ ཡིན་ པར་ངེས་ པར་བསྙད། །དེ་ནི་དེ་ཡིས་སྟོང་ཉིད་
གང་། །དེ་ནི་འདུས་བྱས་སྟོང་ཉིད་གསུངས། །གང་ལ་སྐྱེ་གནས་མི་
རྟག་ཉིད། །དེ་དག་ མེད་ པ་ འདུས་ མ་ བྱས། །དེ་ནི་དེ་ཡིས་སྟོང་
ཉིད་གང་། །དེ་ནི་འདུས་མ་བྱས་སྟོང་ཉིད། །ཅེས་བྱུང་། དོན་ནི། ཤར་
ལ་སོགས་པའི་ཕྱོགས་ལས་ལོགས་ཤིག་ཏུ་སྣོད་བཅུད་གཉིས་མེད་པས་སེམས་ཅན་
དང་སྣོད་ཀྱི་འཇིག་རྟེན་ནི་མ་ལུས་པ་ལ་ཁྱབ་པར་བྱེད་པ་ཉིད་ཡིན་པའི་ཕྱིར་དང་།
བྱམས་སོགས་ཚད་མེད་བཞི་བསྒོམས་པ་ན་ཕྱོགས་ཀྱིས་ཁྱབ་པའི་སེམས་ཅན་ཀུན་ལ་
བསྒོམས་པས་དམིགས་པའི་སྒོ་ནས་ཚད་མེད་པར་བཞག་པའི་ཕྱིར། ཕྱོགས་ཚད་མེད་
པའི་དཔེ་ཡིས་ཏེ་ཚད་མེད་པ་བཞིན་དུ་དེ་ལྟར་བསྒོམ་པ་ཡང་མུ་མཐའ་ནི་མེད་པ་སྟེ་
ཚད་མེད་པར་བཞག་པའི་ཕྱིར། ཕྱོགས་བཅུ་རྣམས་ནི་ཆེན་པོ་ཉིད་དོ། །ཤར་ལ་



༄༅། །སྟོང་ཉིད་ཀྱི་རབ་དབྱེ་བཤད་པ།
སོགས་པ་འདི་དག་བཅུ་ཆར་ཕྱོགས་རྣམས་ཀྱི་ངོ་བོ་ཉིད་ཀྱིས་གྲུབ་པས་སྟོང་བ་ཉིད་ནི་
གང་ཡིན་པ་དེ་ཆེན་པོ་སྟོང་བ་ཉིད་ཡིན་ཏེ། ཕྱོགས་རྣམས་ཆེན་པོར་རང་བཞིན་གྱིས་
གྲུབ་པར་འཛིན་པ་བཟློག་པའི་ཕྱིར་དུ་གསུངས་སོ། །དོན་དམ་ཞེས་པའི་དོན་གྱི་སྒྲ་ནི་
འདིར་དགོས་དོན་མཆོག་མྱ་ངན་ལས་འདས་པ་ཆོས་སྐུ་ཡིན་ཏེ། མྱང་འདས་དེ་ནི་
འཐོབ་པར་བྱ་བའི་དགོས་པ་མཆོག་ཡིན་པས་སོ། །ཆོས་སྐུ་དེ་ནི་དེ་ཡི་རང་གི་ངོ་བོ་
ཉིད་ཀྱིས་གྲུབ་པས་སྟོང་བ་ཉིད་གང་ཡིན་པ་དེ་ནི་དོན་དམ་པ་སྟོང་བ་ཉིད་ཡིན་ཏེ།
དེ་ཡང་མྱ་ངན་ལས་འདས་པ་ཆོས་སྐུ་དེ་ལ་དངོས་པོའི་སྟེ་བདེན་པར་འཛིན་པའི་བློ་
ཅན་གྱི་བདེན་པར་འཛིན་པ་བཟློག་པར་བྱ་བའི་ཕྱིར་དོན་དམ་མཁྱེན་པས་ཏེ་སངས་
རྒྱས་ཀྱིས་དོན་དམ་པ་སྟོང་བ་ཉིད་ནི་བསྟན་པར་མཛད་དོ། །རྒྱུ་རྐྱེན་ལས་བྱུང་བ་སྟེ་
སྐྱེས་པའི་ཕྱིར། ཁམས་གསུམ་པོ་འདི་ནི་འདུས་བྱས་ཡིན་པར་ངེས་པར་བསྙད་དོ། །
ཁམས་གསུམ་པོ་དེ་ནི་དེ་ཡིས་ཏེ། དེའི་རང་བཞིན་གྱིས་གྲུབ་པས་སྟོང་བ་ཉིད་གང་
ཡིན་པ་དེ་ནི་འདུས་བྱས་སྟོང་ཉིད་དུ་གསུངས་སོ། །ཆོས་གང་ལ་སྐྱེ་བ་དང་གནས་པ་
དང་མི་རྟག་པ་ཉིད་དེ་འགག་པའམ་འཇིག་པ་མེད་པ་དེ་དག་ནི་འདུས་མ་བྱས་སོ། །
འདུས་མ་བྱས་དེ་ནི་དེ་ཡིས་ཏེ་དེའི་རང་བཞིན་གྱིས་གྲུབ་པས་སྟོང་བ་ཉིད་གང་ཡིན་པ་
དེ་ནི་འདུས་མ་བྱས་སྟོང་བ་ཉིད་དོ། །ཞེས་པའོ། ། །
གསུམ་པ་མཐའ་ལས་འདས་པ་སྟོང་བ་ཉིད་སོགས་འཆད་པར། གང་ ལ་
མཐའ་ནི་ཡོད་མིན་པ། །དེ་ནི་མཐའ་ལས་འདས་པར་བརྗོད། །དེ་
དེ་ཁོ་ནས་སྟོང་བ་ཉིད། །མཐའ་ལས་འདས་པ་སྟོང་ཉིད་བསྙད། །
ཐོག་མ་དང་བོ་ཐ་མ་མཐའ། །དེ་དག་མེད་པས་འཁོར་བ་ནི། །ཐོག་
མ་ཐ་མ་མེད་པར་བརྗོད། །འགྲོ་འོང་བྲལ་ཕྱིར་རྨི་ལམ་ལྟའི། །སྲིད་



420
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འདི་དེ་ཡིས་དབེན་ཉིད་གང་། །དེ་ནི་ཐོག་མ་དང་ཐ་མ། །མེད་པ་
སྟོང་བ་ ཉིད་ དོ་ ཞེས། །བསྟན་ བཅོས་ ལས་ནི་ ངེས་ པར་ བསྙད། །
དོར་བ་ཞེས་བྱ་འཐོར་བ་དང༌། །འབོར་བ་ལ་ནི་ངེས་པར་བརྗོད། །
དོར་མེད་གཏོང་བ་མེད་པ་སྟེ། །འགའ་ཡང་དོར་མེད་གང་ཡིན་པའོ། །
དོར་བ་མེད་པ་དེ་ཉིད་ཀྱིས། །དེ་ཉིད་སྟོང་བ་ཉིད་གང་ཡིན། །དེ་དེའི་
ཕྱིར་ན་དོར་མེད་པ། །སྟོང་བ་ཉིད་ཅེས་བྱ་བར་བརྗོད། །འདུས་བྱས་
ལ་སོགས་ངོ་བོ་ཉིད། །གང་ ཕྱིར་ སློབ་ མ་ རང་ སངས་ རྒྱས། །རྒྱལ་
སྲས་དེ་ བཞིན་ གཤེགས་ རྣམས་ ཀྱིས། །མ་ མཛད་དེའི་ ཕྱིར་ འདུས་
བྱས་ལ། །སོགས་ པ་ རྣམས་ཀྱི་ངོ་ བོ་ ཉིད། །རང་ བཞིན་ ཉིད་ དུ་
བསྙད་པ་སྟེ། །དེ་ཉིད་ཀྱིས་དེ་སྟོང་ཉིད་གང་། །དེ་ནི་རང་བཞིན་
སྟོང་བ་ཉིད། །ཅེས་བྱུང་། དོན་ནི། གང་ཞིག་ལ་མཐར་འཛིན་དུ་ལྟ་བའི་རྟག་
ཆད་ཀྱི་མཐའ་ནི་ཡོད་པ་མིན་པ་དེ་ནི་འདིར་མཐའ་ལས་འདས་པར་བརྗོད་དོ། །
མཐའ་བྲལ་དེ་ནི་མཐའ་བྲལ་དེ་ཡི་རང་བཞིན་གྱིས་གྲུབ་པ་ཁོ་ནས་སྟོང་བ་ཉིད་དེ་ནི་
མཐའ་ལས་འདས་པ་སྟོང་བ་ཉིད་དུ་བསྙད་དོ་འདི་ཡན་ཆད་དུ་མ་བྱུང་ལ་འདི་ནས་
བྱུང་ཞེས་ཐོག་མ་སྟེ་དང་བོ་དང་། འདི་ཕྱིན་ཆད་དུ་མི་འབྱུང་ཞེས་ཐ་མའི་མཐའ་དེ་
དག་མེད་པས་འཁོར་བ་ནི་ཐོག་མ་དང་ཐ་མ་མེད་པར་བརྗོད་དོ། །འགྲོ་འོང་རང་
བཞིན་གྱིས་གྲུབ་པ་དང་བྲལ་བའི་ཕྱིར་རྨི་ལམ་ལྟའི་སྟེ་རྨི་ལམ་ལྟ་བུའི་སྲིད་པ་འདི་དེ་
ཡིས་ཏེ་དེ་རང་བཞིན་གྱིས་གྲུབ་པས་དབེན་པ་ཉིད་གང་ཡིན་པ་དེ་ནི་ཐོག་མ་དང་ཐ་
མ་མེད་པ་སྟོང་བ་ཉིད་དོ། །ཞེས་བསྟན་བཅོས་ཆེན་པོ་རྒྱལ་བའི་ཡུམ་ལས་ནི་ངེས་
པར་བསྙད་པ་སྟེ་བརྗོད་དོ། །དོར་བ་ཞེས་བྱ་བ་ནི་འཐོར་བ་དང་འབོར་བ་ལ་ནི་ངེས་



421
༄༅༅། །སྟོང་ཉིད་ཀྱི་རབ་དབྱེ་བཤད་པ། །
པར་བརྗོད་ལ། དོར་བ་མེད་པ་ནི་ཕར་ལ་གཏོང་བ་མེད་པ་སྟེ་རང་གི་ངོ་བོ་འགའ་དང་
དུས་འགར་ཡང་དོར་དུ་མེད་པ་སྟེ་འདོར་དུ་མི་རུང་བའི་ཐེག་ཆེན་གང་ཡིན་པའོ། །
དོར་བ་མེད་པ་ནི་དོར་བ་མེད་པ་དེ་ཉིད་ཀྱིས་ཏེ་དེ་རང་བཞིན་གྱིས་གྲུབ་པས་སྟོང་བ་དེ་
ཉིད་ཀྱི་སྟོང་བ་ཉིད་གང་ཡིན་པ་དེ་ནི་དོར་བ་མེད་པ་སྟོང་བ་ཉིད་ཅེས་བྱ་བར་བརྗོད་དེ་
སྟོང་བ་ཉིད་དེ་དོར་བ་མེད་པའི་རང་བཞིན་ཡིན་པ་དེའི་ཕྱིར་ནའོ། །འདུས་བྱས་ལ་
སོགས་པ་རྣམས་ཀྱི་ཆོས་ཉིད་ནི་རང་བཞིན་ཉིད་དུ་བསྙད་པ་སྟེ་བརྗོད་དེ་རྒྱུ་མཚན་
གང་གི་ཕྱིར་ན་འདུས་བྱས་ལ་སོགས་པ་རྣམས་ཀྱི་ངོ་བོ་ཆོས་ཉིད་ནི། སློབ་མ་ཉན་
ཐོས་དང་རང་སངས་རྒྱས་དང་རྒྱལ་སྲས་བྱང་སེམས་དང་དེ་བཞིན་གཤེགས་པ་རྣམས་
ཀྱིས་མ་མཛད་ཅིང་། གདོད་མ་ནས་དེ་དག་གི་གཤིས་ལུགས་སུ་གནས་པ་དེའི་ཕྱིར་
རང་བཞིན་དེ་ཉིད་ཀྱི་ངོ་བོ་ཉིད་ཀྱིས་དེ་སྟོང་བ་གང་ཡིན་པ་དེ་ནི་རང་བཞིན་སྟོང་བ་
ཉིད་དོ། །ཞེས་པའོ། །
བཞི་བ་ཆོས་ཐམས་ཅད་སྟོང་བ་ཉིད་སོགས་བཤད་པ་ལ་གསུམ། ཆོས་ཐམས་
ཅད་སྟོང་བ་ཉིད་དང་། རང་གི་མཚན་ཉིད་སྟོང་བ་ཉིད་དང་། མི་དམིགས་པ་དང་ངོ་
བོ་མེད་པའི་སྟོང་བ་ཉིད་བཤད་པའོ། །དང་བོ་འཆད་པར། ཁམས་བཙོ་བརྒྱད་
དང་རེག་དུག་དང་། །དེ་ལས་བྱུང་བའི་ཚོར་དྲུག་དང་། །གཟུགས་
ཅན་གཟུགས་ཅན་མིན་དེ་བཞིན། །འདུས་བྱས་འདུས་མ་བྱས་ཆོས་
རྣམས། །ཆོས་དེ་དག་ནི་ཐམས་ཅད་ཀྱི། །དེ་དག་གིས་དབེན་སྟོང་
ཉིད་གང༌། །ཞེས་བྱུང་། དོན་ནི། ཆོས་ཐམས་ཅད་ནི་མིག་སོགས་རྟེན་དབང་བོ་
དྲུག་དང་། མིག་གི་རྣམ་པར་ཤེས་པ་སོགས་བརྟེན་པ་རྣམ་ཤེས་ཀྱི་ཁམས་དྲུག་དང་།
གཟུགས་ལ་སོགས་པ་དམིགས་པ་ཡུལ་གྱི་ཁམས་དྲུག་སྟེ། ཁམས་བརྩྭ་བརྒྱད་དང་།



422
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མིག་གི་འདུས་ཏེ་རེག་པ་ནས་ཡིད་ཀྱི་འདུས་ཏེ་རེག་པའི་བར་རེག་པ་དྲུག་དང་།
རེག་པ་དེ་དྲུག་ལས་བྱུང་བའི་ཚོར་བ་དྲུག་དང་གཟུགས་ཅན་དང་གཟུགས་ཅན་མིན་
པ་གཉིས་དང་། དེ་བཞིན་དུ་འདུས་བྱས་དང་འདུས་མ་བྱས་ཀྱི་ཆོས་རྣམས་སོ། །
ཆོས་དེ་དག་ཐམས་ཅད་ནི་དེ་དག་གི་ངོ་བོ་ཉིད་ཀྱིས་གྲུབ་པས་དབེན་པའི་སྟོང་བ་ཉིད་
གང་ཡིན་པ་འདི་ནི་ཆོས་ཐམས་ཅད་ཀྱི་སྟོང་བ་ཉིད་དོ། །ཞེས་པའོ། །
གཉིས་པ་རང་གི་མཚན་ཉིད་སྟོང་བ་ཉིད་བཤད་པ་ལ་གསུམ། མདོར་བསྟན་
པ་དང༌། རྒྱས་པར་བཤད་ པ་ དང་། དོན་བསྡུ་བའོ། ། དང་ བོ་ འཆད་ པར།
གཟུགས་རུང་ལ་སོགས་དངོས་མེད་གང་། །དེ་ནི་རང་མཚན་སྟོང་
བ་ཉིད། །ཅེས་བྱུང་། དོན་ནི། གཟུགས་ཕུང་གི་མཚན་ཉིད་ནི་གཟུགས་སུ་རུང་
བ་དང་། ལ་སོགས་པས་བསྡུས་པ་རྣམ་མཁྱེན་གྱི་བར་གྱི་ཀུན་བྱང་གི་ཆོས་རྣམས་ཀྱི་
རང་རང་གི་མཚན་ཉིད་དངོས་པོ་སྟེ་རང་གི་ངོ་བོ་ཉིད་ཀྱིས་གྲུབ་པ་མེད་པ་གང་ཡིན་པ་
དེ་ནི་རང་གི་མཚན་ཉིད་སྟོང་བ་ཉིད་དོ། །ཞེས་པའོ། ། ། | ད།
གཉིས་པ། རྒྱས་པར་བཤད་པ་ལ་གསུམ། གཞིའི་ཆོས་དང་། ལམ་གྱི་ཆོས་
དང་། འབྲས་ བུའི་ ཆོས་ ཀྱི་ རང༌ གི་ མཚན་ ཉིད་ དོ། ། དང་ བོ་ འཆད་ པར།
གཟུགས་ནི་གཟུགས་རུང་མཚན་ཉིད་ཅན། །ཚོར་བ་མྱོང་བའི་བདག་
ཉིད་ཅན། །འདུ་ ཤེས་ མཚན་ མར་ འཛིན་ པ་ སྟེ། །འདུ་བྱེད་ མངོན་
པར་འདུ་བྱེད་པའོ། །ཡུལ་ ལ་སོ་སོར་རྣམ་རིག་པ། །རྣམ་ཤེས་ རང་
གི་མཚན་ཉིད་དོ། །ཕུང་བོའི་སྡུག་བསྔལ་རང་མཚན་ཉིད། །ཁམས་
ཀྱི་བདག་ཉིད་སྤྲུལ་གདུག་འདོད། །སྐྱེ་མཆེད་རྣམས་ནི་སངས་རྒྱས་
ཀྱིས། །སྐྱེ་བའི་སྒོར་གྱུར་ཉིད་དུ་གསུངས། །རྟེན་ཅིང་འབྲེལ་བར་



༄༅། །སྟོང་ཉིད་ཀྱི་རབ་དབྱེ་བཤད་པ། |
༡༡
འབྱུང་བ་གང་། །དེ་ནི་འདུ་འཕྲོད་མཚན་ཉིད་དོ། །ཞེས་བྱུང་། དོན་
ནི། གཟུགས་ནི་གཟུགས་སུ་རུང་བའི་མཚན་ཉིད་ཅན་ཏེ། དེ་ཡང་མདོ་ལས། དགེ་
སློང་དག་གཟུགས་སུ་ཡོད་ཅིང་གཟུགས་སུ་རུང་བ་དེའི་ཕྱིར་གཟུགས་ཉེ་བར་ལེན་པའི་ཕུང་
བོ་ཞེས་བྱའོ་ཞེས་སོ། །ཚོར་བ་ནི་བདེ་སྡུག་བཏང་སྙོམས་ཀྱི་མྱོང་བའི་བདག་ཉིད་ཅན་
ཏེ་མཚན་ཉིད་ཅན་ནོ། །འདུ་ཤེས་ནི་མཚན་མར་ཏེ་ཡུལ་གྱི་ཁྱད་པར་འཛིན་པ་སྟེ་
མཚན་མ་ནི་ཡུལ་གྱི་སྤུ་རིས་སོ། །འདུ་བྱེད་ནི་འདུས་བྱས་མངོན་པར་འདུ་བྱེད་པ་སྟེ་
ཕུང་བོ་གཞན་བཞི་ལས་གཞན་པའོ། །གཟུགས་སྒྲ་ལ་སོགས་པའི་ཡུལ་ལ་སོ་སོར་རྣམ་
པར་རིག་པ་ནི་རྣམ་ཤེས་ཀྱི་རང་གི་མཚན་ཉིད་དོ། །ཕུང་བོའི་རང་གི་མཚན་ཉིད་
སྡུག་བསྔལ་དང་། ཁམས་ཀྱི་བདག་ཉིད་དེ་རང་གི་མཚན་ཉིད་ནི་སྦྲུལ་གདུག་པས་
གཞན་ལ་བཟུང་ནས་གནོད་པ་བསྐྱལ་བ་དང་འདྲ་བས་སེམས་ཅན་འཁོར་བར་འཛིན་
པར་འདོད་དོ། །སྐྱེ་མཆེད་རྣམས་ནི་སངས་རྒྱས་ཀྱིས་སྡུག་བསྔལ་འབྱུང་ཞིང་སྐྱེ་བའི་
སྒོར་གྱུར་པ་ཉིད་དུ་གསུངས་སོ། །དེ་གསུམ་ནི་འཁོར་བའི་ཕུང་ཁམས་སྐྱེ་མཆེད་ལ་
དགོངས་པའོ། །རྟེན་ཅིང་འབྲེལ་བར་འབྱུང་བ་གང་ཡིན་པ་དེ་ཡི་རང་གི་མཚན་ཉིད་
ནི་རྒྱུ་རྐྱེན་གྱི་འདུ་འཕྲོད་ཀྱིས་རབ་ཏུ་ཕྱེ་བར་འདོད་དོ། །ཞེས་པའོ། ། དག་པ་
གཉིས་པ། ལམ་གྱི་ཆོས་འཆད་པར། གཏོང་ བ་ སྦྱིན་ པའི་ ཕ་རོལ་
ཕྱིན། །ཚུལ་ཁྲིམས་གདུང་མེད་མཚན་ཉིད་བཟོད། །ཁྲོ་མེད་མཚན་
ཉིད་བརྩོན་འགྲུས་ཀྱི། །ཁ་ན་མ་ཐོ་མེད་ ཉིད་དོ། །བསམ་ གཏན་
སྡུད་པའི་མཚན་ཉིད་ཅན། །ཤེས་རབ་ཆགས་མེད་མཚན་ཉིད་དེ། །
ཕ་རོལ་ཕྱིན་པ་དྲུག་ རྣམས་ཀྱི། །མཚན་ ཉིད་ འདི་ དག་ ཡིན་ པར་
བརྗོད། །བསམ་ གཏན་ རྣམས་ དང་ ཚད་ མེད་ དང་། །དེ་ བཞིན་



424 ༄༅ ། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཞན་གང་གཟུགས་མེད་པ། །དེ་དག་ཡང་དག་མཁྱེན་པ་ཡིས། །མི་
འཁྲུག་མཚན་ཉིད་ཅན་དུ་གསུངས། །བྱང་ཆུབ་ཕྱོགས་ཆོས་སུམ་ཅུ་
བདུན། །ངེས་པར་འབྱུང་བྱེད་ རང་ མཚན་ ཉིད། །སྟོང་བ་ཉིད་ཀྱི་
མཚན་ཉིད་ནི། །དམིགས་པ་མེད་པས་རྣམ་དབེན་ཉིད། །མཚན་མ་
མེད་པ་ཞི་ཉིད་དེ། །གསུམ་ པའི་ མཚན་ ཉིད་ སྡུག་བསྔལ་དང་། །
གཏི་མུག་མེད་རྣམ་ཐར་རྣམས་ཀྱི། །མཚན་ཉིད་རྣམ་པར་གྲོལ་བྱེད་
པའོ། །ཞེས་བྱུང་
། དོན་ནི། སྦྱིན་པའི་ཕར་ཕྱིན་ཀྱི་མཚན་ཉིད་ནི་ལུས་དང་ལོངས་
སྤྱོད་དང་དགེ་བའི་རྩ་བ་ཡོངས་སུ་གཏོང་བའི་སེམས་པའོ། །ཚུལ་ཁྲིམས་ཀྱི་མཚན་
ཉིད་ནི། ཉོན་མོངས་ཀྱི་གདུང་བ་ལས་དེ་མེད་པའི་བསིལ་བ་ཐོབ་པའོ། །བཟོད་པའི་
མཚན་ཉིད་ནི། ཁྲོ་བ་མེད་པ་སྟེ། དེ་ལ་སེམས་བསྲན་འཛུགས་ནུས་པའོ། །བརྩོན་
འགྲུས་ཀྱི་མཚན་ཉིད་ནི། ཁ་ན་མ་ཐོ་བ་མེད་པའི་དགེ་བ་ཡོངས་སུ་འཛིན་པ་ལ་སྤྲོ་བ་
ཉིད་དོ། །བསམ་གཏན་གྱི་མཚན་ཉིད་ནི། དགེ་བའི་ཆོས་ཐམས་ཅད་སྡུད་པའི་ཕྱིར་
དུ་དགེ་བའི་དམིགས་པ་ལ་སེམས་རྩེ་གཅིག་ཏུ་གནས་པའི་མཚན་ཉིད་ཅན་ནོ། །ཤེས་
རབ་ནི། ཆགས་པ་མེད་པའི་མཚན་ཉིད་ཅན་ཏེ། མྱ་ངན་ལས་འདས་པར་བགྲོད་
པའི་ཕྱིར་དུ་ཆོས་འགའ་ལ་ཆགས་པ་སྟེ་བདེན་ཞེན་མེད་པ་སྟེ་འགོག་པར་བྱེད་པའི་
ཕྱིར་རོ། །དེ་ལྟར་ཕ་རོལ་ཏུ་ཕྱིན་པ་དྲུག་པོ་རྣམས་ཀྱི་མཚན་ཉིད་ནི་སྔར་བཤད་པ་
འདི་དག་ཡིན་པར་མདོ་ལས་བརྗོད་དོ། །བསམ་གཏན་བཞི་རྣམས་དང་བྱམས་པ་
ཚད་མེད་ལ་སོགས་པ་ཚད་མེད་བཞི་དང། དེ་བཞིན་དུ་སྔ་མ་གཉིས་ལས་གཞན་གང་
གཟུགས་མེད་པའི་སྙོམས་པར་འཇུག་པ་བཞི་བོ་དེ་དག་ཡང་དག་མཁྱེན་པ་ཡིས་ཏེ་
སངས་རྒྱས་ཀྱིས་མི་འཁྲུགས་པ་ཁྲོ་བ་མེད་པའི་མཚན་ཉིད་ཅན་དུ་གསུངས་ཏེ། དེ་



425
༄༅། །སྟོང་ཉིད་ཀྱི་རབ་དབྱེ་བཤད་པ།
རྣམས་ཁྲོ་བ་སྤངས་པས་ཐོབ་པའི་ཕྱིར་རོ། །བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་
བདུན་གྱི་རང་གི་མཚན་ཉིད་ནི་གང་དུ་ངེས་པར་འབྱུང་ས་ཐར་པར་ངེས་པར་འབྱུང་
བར་བྱེད་པའོ། །རྣམ་པར་ཐར་པའི་སྒོ་སྟོང་བ་ཉིད་ཀྱི་མཚན་ཉིད་ནི་བདེན་འཛིན་གྱི་
དམིགས་པ་མེད་པས་དེ་དམིགས་གཏད་ཀྱི་དྲི་མས་མ་རེག་པའི་ཕྱིར། རྣམ་པར་
དབེན་པའི་མཚན་ཉིད་ཅན་ནོ། །རྣམ་པར་ཐར་པའི་སྒོ་མཚན་མ་མེད་པ་ནི། མཚན་
མ་མ་དམིགས་པའི་སྒོ་ནས་ཞི་བའི་མཚན་ཉིད་དེ་མཚན་ཉིད་ཅན་ཡིན་ནོ། །རྣམ་
པར་ཐར་པའི་སྒོ་གསུམ་པ་སྨོན་པ་མེད་པའི་མཚན་ཉིད་ནི། འདུ་བྱེད་སྡུག་བསྔལ་
ཅན་རྣམས་ལ་སྡུག་བསྔལ་དུ་ཡང་དག་པར་རྗེས་སུ་བལྟ་བ་དང་། དེ་ཁོ་ན་ཉིད་
རྟོགས་པའི་ཤེས་རབ་ཀྱིས་འདུ་བྱེད་ཀྱི་ཡིན་ལུགས་ལ་བལྟ་བ་ན་སྲིད་པའི་ཕུན་ཚོགས་
ལ་མི་སྨོན་ཞིང་འཇིག་རྟེན་ལས་འདས་པའི་གོ་འཕང་ལ་ཡང་བདེན་པར་འཛིན་པའི་སྒོ་
ནས་སྨོན་པ་མེད་པའི་ཕྱིར་ན་སྡུག་བསྔལ་དང་གཏི་མུག་མེད་པའི་མཚན་ཉིད་ཅན་ནོ། །
རྣམ་པར་ཐར་པ་བརྒྱད་པོ་རྣམས་ཀྱི་མཚན་ཉིད་ནི་སྙོམས་འཇུག་གི་སྒྲིབ་པ་ལས་རྣམ་
པར་གྲོལ་བར་བྱེད་པའོ། །ཞེས་པའོ། །
ན་གསུམ་པ། འབྲས་བུའི་ཆོས་ཀྱི་མཚན་ཉིད་འཆད་པར། སྟོབས་རྣམས་
ཤིན་ཏུ་རྣམ་པར་ནི། །གཏན་ལ་འབེབས་པའི་ རང་བཞིན་གསུངས། །
སྐྱོབ་པའི་མི་འཇིགས་པ་རྣམས་ནི། །ཤིན་ཏུ་བརྟན་པའི་ངོ་བོ་ཡིན། །
སོ་སོར་ཡང་དག་རིག་རྣམས་ནི། །སྤོབས་སོགས་ཆད་མེད་ མཚན་
ཉིད་ཅན། །འགྲོ་ ལ་ ཕན་ པ་ ཉེར་ སྒྲུབ་ པ། །བྱམས་པ་ཆེན་ པོ་ཞེས་
བྱའོ། །སྡུག་བསྔལ་ཅན་རྣམས་ཡོངས་སྐྱོབ་པ། །ཐུགས་རྗེ་ཆེན་པོའོ་
དགའ་བ་ནི། །རབ་དགའི་ མཚན་ཉིད་བཏང་སྙོམས་ནི། །མ་འདྲེས་



426
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མཚན་ཉིད་ཅན་ ཤེས་བྱ། །སངས་རྒྱས་ཆོས་ནི་མ་འདྲེས་པ། །བཅུ་
དང་བརྒྱད་དུ་གང་འདོད་དག །གང་ཕྱིར་སྟོན་དེས་མི་འཕྲོགས་པ། །
དེ་ཕྱིར་མི་འཕྲོག་རང་མཚན་ཉིད། །རྣམ་ཀུན་མཁྱེན་ཉིད་ཡེ་ཤེས་
ནི། །མངོན་སུམ་ མཚན་ ཉིད་ཅན་དུ་འདོད། །གཞན་ནི་ཉི་ཚེ་བ་
ཉིད་ཀྱིས། །མངོན་སུམ་ཞེས་བྱར་མི་འདོད་དོ། །ཞེས་བྱུང་། དོན་ནི།
འཆད་འགྱུར་གྱི་སྟོབས་བཅུ་བོ་རྣམས་ནི་ཤིན་ཏུ་རྣམ་པར་གཏན་ལ་འབེབས་པའི་
མཚན་ཉིད་ཅན་དུ་གསུངས་སོ། །སྐྱོབ་པའི་སྟེ་སངས་རྒྱས་ཀྱི་མི་འཇིགས་པ་བཞི་བོ་
རྣམས་ནི་ཤིན་ཏུ་བརྟན་པའི་ངོ་བོ་ཉིད་དེ་མཚན་ཉིད་ཅན་ཡིན་ཏེ། རྒོལ་བ་སུས་ཀྱང་
གཞན་དུ་བྱ་བར་མི་ནུས་པའི་ཕྱིར་རོ། །ཆོས་དང་དོན་དང་ངེས་པའི་ཚིག་དང་སྤོབས་
པ་སོ་སོར་ཡང་དག་པར་རིག་པ་རྣམས་ནི་སྤོབས་པ་ལ་སོགས་པ་ཆད་པ་སྟེ་གཏུགས་པ་
མེད་པའི་མཚན་ཉིད་ཅན་ནོ། །འགྲོ་བ་རྣམས་ལ་ཕན་པ་དང་བདེ་བ་ཉེ་བར་སྒྲུབ་པ་
ནི་བྱམས་པ་ཆེན་པོ་ཞེས་བྱའོ། །སྡུག་བསྔལ་ཅན་གྱི་སེམས་ཅན་རྣམས་ཡོངས་སུ་སྐྱོབ་
པ་ནི་ཐུགས་རྗེ་ཆེན་པོའོ་ཞེས་བྱའོ། །དགའ་བ་ཆེན་པོ་ནི་རབ་དགའི་སྟེ་མཆོག་ཏུ་
དགའ་བའི་མཚན་ཉིད་ཅན་ནོ། །བཏང་སྙོམས་ཆེན་པོ་ནི་འགའ་ཞིག་ལ་རྗེས་སུ་
ཆགས་པ་དང་གཞན་དག་ལ་ཁོང་ཁྲོ་བ་སོགས་དང་མ་འདྲེས་པ་སྟེ་དེ་དག་དང་བྲལ་
བའི་མཚན་ཉིད་ཅན་དུ་ཤེས་པར་བྱའོ། །སངས་རྒྱས་ཀྱི་ཆོས་ནི་མ་འདྲེས་པ་བཅུ་དང་
བརྒྱད་དུ་གང་འདོད་པ་དེ་དག་གཞན་གྱིས་མི་འཕྲོགས་པའི་རང་གི་མཚན་ཉིད་ཅན་
ཡིན་ཏེ། རྒྱུ་མཚན་གང་གི་ཕྱིར་ན་སྟོན་པ་ལ་མ་འདྲེས་པའི་མི་མཐུན་ཕྱོགས་འཁྲུལ་བ་
སོགས་མི་མངའ་བས་མི་མཐུན་ཕྱོགས་དེས་མི་འཕྲོགས་པ་སྟེ་མི་ཐུབ་པ་དེ་ཡི་ཕྱིར་རྣམ་
པ་ཀུན་མཁྱེན་པ་ཉིད་ཀྱི་ཡེ་ཤེས་ནི། ཤེས་བྱ་ཐམས་ཅད་མངོན་སུམ་དུ་མཁྱེན་པའི་



༄༅༅། །སྟོང་ཉིད་ཀྱི་རབ་དབྱེ་བཤད་པ། །
427
མཚན་ཉིད་ཅན་དུ་འདོད་དེ། རྣམ་མཁྱེན་དེ་ལས་གཞན་པའི་ཤེས་པ་ཐམས་ཅད་ནི་
ཡུལ་ཉི་ཚེ་བ་ཙམ་ལ་འཇུག་པ་ཉིད་ཀྱིས་ཤེས་བྱ་ཐམས་ཅད་མངོན་སུམ་དུ་མཁྱེན་པ་
ཞེས་བྱ་བར་མི་འདོད་དོ། །ཞེས་པའོ། ། 1:2 1:|: 1:|: :
གསུམ་པ། དོན་བསྡུ་བ་འཆད་པར། གང་ཞིག་འདུས་བྱས་ མཚན་
ཉིད་དང༌། །འདུས་མ་བྱས་པའི་མཚན་ཉིད་གང་། །དེ་དེ་ཁོ་ནས་
སྟོང་བ་ཉིད། །དེ་ནི་རང་མཚན་སྟོང་བ་ཉིད། །ཅེས་བྱུང་། དོན་ནི།
གང་ཞིག་འདུས་བྱས་ཀྱི་ཆོས་རྣམས་ཀྱི་མཚན་ཉིད་དང་། འདུས་མ་བྱས་པའི་ཆོས་
རྣམས་མཚོན་བྱེད་ཀྱི་མཚན་ཉིད་གང་ཡིན་པ་དེ་རྣམས་དེ་རང་བཞིན་གྱིས་གྲུབ་པ་ཁོ་
ནས་སྟོང་བ་ཉིད་དེ་ནི་རང་གི་མཚན་ཉིད་སྟོང་བ་ཉིད་དོ། །བཤད་ཟིན་ཀྱི་རང་གི་
མཚན་ཉིད་འདི་རྣམས་དོན་ལྡོག་ཡིན་པའི་ངེས་པ་མེད་པར་རང་གི་རང་བཞིན་
མཚོན་པའི་གཙོ་བོ་སྨྲས་པའོ། །ཞེས་པའོ། ། ད ང་
11: གསུམ་པ། མི་དམིགས་པ་དང་ངོ་བོ་མེད་པའི་སྟོང་བ་ཉིད་འཆད་པར། ད་
ལྟར་བ་འདི་མི་གནས་ཤིང་། །འདས་དང་མ་འོངས་ཡོད་མ་ཡིན། །
གང་དུ་དེ་དག་མི་དམིགས་པ། །དེ་ལ་མི་དམིགས་པ་ཞེས་བརྗོད། །
མི་དམིགས་པ་དེ་རང་ངོ་བོ། །དེ་ཡིས་དབེན་པ་ཉིད་གང་དེ། །ཐེར་
ཟུག་གནས་མིན་འཇིག་མིན་པས། །མི་དམིགས་ཞེས་བྱའི་སྟོང་ཉིད་
དོ། །རྐྱེན་ལས་བྱུང་ཕྱིར་དངོས་རྣམས་ལ། །འདུས་པ་བ་ཡི་ངོ་བོ་
མེད། །འདུས་ པ་ བ་ནི་དེ་ ཉིད་ཀྱིས། །སྟོང་ཉིད་ དངོས་མེད་སྟོང་
ཉིད་དོ། །ཞེས་བྱུང་། དོན་ནི། ད་ལྟར་བ་འདི་རང་གྲུབ་པའི་དུས་ཕན་ཆད་དུ་མི་
གནས་ཤིང་། བྱུང་ཟིན་འདས་པ་ནི་བྱུང་བ་དེ་ཞིག་པ་ཡིན་པ་དང་། འབྱུང་འགྱུར་



428
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ། །
མ་འོངས་པ་ནི་འབྱུང་འགྱུར་དེ་ད་ལྟར་མ་སྐྱེས་པའི་ཕྱིར། གསུམ་པོ་དེ་ལྟར་ཡོད་པ་
མ་ཡིན་ནོ། །བྱུང་ཟིན་དང་འབྱུང་འགྱུར་དང་ད་ལྟ་བ་དེ་དག་རིམ་པ་བཞིན་དུ་ཞིག་
པ་དང་མ་སྐྱེས་པའི་དུས་གཉིས་དང་རང་གྲུབ་པའི་འོག་གང་དུ་མི་དམིགས་པ་དེ་ལ་ནི་
མི་དམིགས་པ་ཞེས་བརྗོད་དོ། །མི་དམིགས་པ་དེ་རང་གི་ངོ་བོ་ཉིད་ཀྱིས་གྲུབ་པ་དེ་
ཡིས་དབེན་པ་གང་ཡིན་པ་དེ་ནི་ཐེར་ཟུག་ཏུ་གནས་པ་མ་ཡིན་པ་དང་འཇིག་པ་མིན་
པས་ན་མི་དམིགས་པ་ཞེས་བྱའི་སྟེ་ཞེས་བྱ་བའི་སྟོང་བ་ཉིད་དོ། །རྒྱུ་དང་རྐྱེན་ལས་
བྱུང་བའི་ཕྱིར་དངོས་པོ་རྣམས་ལ་འདུས་པ་བ་སྟེ་རྒྱུ་རྐྱེན་འདུས་པ་ལས་བྱུང་བའི་
དངོས་པོ་རང་བཞིན་གྱིས་གྲུབ་པ་མེད་པས་དེ་རྣམས་ལ་ངོ་བོ་མེད་པ་ཞེས་བྱ་ལ།
འདུས་པ་ལས་བྱུང་བ་དེ་ཉིད་ཀྱི་ངོ་བོ་ཉིད་ཀྱིས་གྲུབ་པས་སྟོང་བ་ཉིད་ནི་དངོས་པོ་མེད་
པའི་ངོ་བོ་ཉིད་ཀྱི་སྟོང་བ་ཉིད་དོ། །ཞེས་པའོ། །
གཉིས་པ་སྟོང་ཉིད་བཞི་འཆད་པར། དངོས་ པོའི་ སྒྲས་ ནི་ མདོར་
བསྡུས་ན། །ཕུང་བོ་ ལྔ་ རྣམས་ བརྗོད་ པ་ ཡིན། །དེ་ རྣམས་དེ་ཡིས་
སྟོང་ཉིད་གང་། །དེ་དངོས་སྟོང་བ་ཉིད་དུ་བཤད། །མདོར་བསྡུས་
ན་ནི་ དངོས་མེད་པ། །འདུས་མ་བྱས་ཆོས་རྣམས་ ལ་ བརྗོད། །དེ་
ཉིད་དངོས་མེད་དེས་སྟོང་ཉིད། །དངོས་པོ་མེད་པ་སྟོང་ཉིད་དོ། །
རང་བཞིན་ངོ་བོ་ཉིད་མེད་ནི། །རང་བཞིན་ཞེས་བྱའི་སྟོང་ཉིད་དེ། །
འདི་ལྟར་ རང་ བཞིན་ མ་བྱས་པས། །རང་བཞིན་ ཞེས་ནི་བྱ་ བར་
བསྙད། །སངས་ རྒྱས་ རྣམས་ ནི་ བྱུང་ བ་ འམ། །མ་ བྱུང་ ཡང་ རུང་
དངོས་སུ་ནི། །དངོས་པོ་ཀུན་ཀྱི་སྟོང་བ་ཉིད། །གཞན་ གྱི་དངོས་
པོར་རབ་ཏུ་བསྒྲགས། །ཡང་དག་མཐའ་དང་དེ་བཞིན་ཉིད། །དེ་



༄༅། །སྟོང་ཉིད་ཀྱི་རབ་དབྱེ་བཤད་པ།
429
གཞན་དངོས་པོའི་སྟོང་ཉིད་དོ། །ཤེས་རབ་ཕ་རོལ་ཕྱིན་ཚུལ་ལས། །དེ་
དག་དེ་སྐད་རབ་ཏུ་བསྒྲགས། །ཞེས་བྱུང་། དོན་ནི། དངོས་པོའི་སྒྲས་ནི་
མདོར་བསྡུས་ན་ནི་ཕུང་བོ་ལྔ་རྣམས་བརྗོད་པ་ཡིན་ལ། ཕུང་བོ་ལྔ་བོ་དེ་རྣམས་དེ་རང་
བཞིན་གྱིས་གྲུབ་པ་ཡིས་སྟོང་བ་ཉིད་གང་ཡིན་པ་དེ་ནི་དངོས་པོ་སྟོང་བ་ཉིད་དུ་མདོ་
ལས་བཤད་དོ། །སོ་སོར་མ་ཕྱེ་བར་མདོར་བསྡུས་ན་ནི་དངོས་པོ་མེད་པ་ནི་འདུས་མ་
བྱས་པའི་ཆོས་ནམ་མཁའ་དང་། མྱང་འདས་རྣམས་ལ་བརྗོད་དོ། །འདུས་མ་བྱས་
དེ་ཉིད་དངོས་པོ་མེད་པའི་རང་བཞིན་དེས་གྲུབ་པས་སྟོང་བ་ཉིད་ནི་དངོས་པོ་མེད་པ་
སྟོང་བ་ཉིད་དོ། །རང་བཞིན་ཆོས་ཉིད་ངོ་བོ་ཉིད་ཀྱིས་མེད་པ་ནི་རང་བཞིན་ཞེས་བྱའི་
སྟེ་རང་བཞིན་ཞེས་བྱ་བའི་སྟོང་བ་ཉིད་དོ། །དེ་སྟོང་བ་ཉིད་ཡིན་ཏེ། འདི་ལྟར་རང་
བཞིན་ཆོས་ཉིད་དེ་ནི་ཉན་ཐོས་ལ་སོགས་པས་མ་བྱས་པས་རང་བཞིན་ཞེས་ནི་བྱ་བར་
བསྙད་དོ། །སངས་རྒྱས་རྣམས་ནི་བྱུང་བའམ་སྟེ་འཇིག་རྟེན་དུ་བྱུང་ཡང་རུང་མ་བྱུང་
ཡང་ནི་རུང་སྟེ་དངོས་སུ་ན་དངོས་པོ་ཀུན་ཀྱི་རང་བཞིན་གྱིས་སྟོང་བ་ཉིད་ནི་གཞན་གྱི་
དངོས་པོ་སྟེ་ངོ་བོར་རབ་ཏུ་བསྒྲགས་སོ། །གཞན་གྱི་ངོ་བོའི་སྐད་དོད་ནི་མཆོག་དང་།
གཞན་དང་། ཕ་རོལ་གསུམ་ལ་འཇུག་པས་དང་བོ་ལྟར་ན་མཆོག་ཏུ་བྱུང་བའི་དེ་ཁོ་
ན་ཉིད་དོ། །མཆོག་ཏུ་བྱུང་བའི་དོན་ནི་རྟག་ཏུ་དེ་ཁོ་ན་ཉིད་ཀྱི་མཚན་ཉིད་ལས་མི་
འདའ་བར་ཡོད་པའོ། །གཉིས་པ་ལྟར་ན་གཞན་ནི་འཇིག་རྟེན་ལས་གཞན་འཇིག་
རྟེན་ལས་འདས་པའི་ཡེ་ཤེས་ཕུལ་དུ་བྱུང་བ་རྣམ་པར་མི་རྟོག་པའི་ཡེ་ཤེས་སོ། །
དངོས་པོ་སྟེ་ངོ་བོ་ནི་ཡེ་ཤེས་དེའི་རྟོགས་པར་བྱ་བའོ། །གསུམ་པ་ལྟར་ན་ཕ་རོལ་ན་
ཡོད་པ་ནི་གཞན་གྱི་ངོ་བོའོ། །དེ་ཡང་འཁོར་བ་ལས་འདས་པའི་ཕྱིར་འཁོར་བའི་ཕ་
རོལ་ནི་ཡང་དག་པའི་མཐའ་སྟེ་མཐའ་ནི་འདིར་འཁོར་བ་ཟད་པའི་མྱང་འདས་དང་།།



430
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དེ་བཞིན་ཉིད་ཀྱི་མཚན་ཉིད་ལས་རྣམ་པ་གཞན་དུ་འགྱུར་བ་མེད་པས་དེ་བཞིན་ཉིད་
དོ། །དེ་ཉིད་ནི་དེ་ཉིད་ཀྱི་རང་བཞིན་གྱིས་སྟོང་བའི་མཚན་ཉིད་ཅན་གྱི་སྟོང་ཉིད་དེ་
ནི་གཞན་གྱི་ངོ་བོ་སྟེ་དངོས་པོའི་སྟོང་བ་ཉིད་དོ། །དེ་འདྲ་བའི་སྟོང་བ་ཉིད་དེ་དག་ནི་
ཤེས་རབ་ཀྱི་ཕ་རོལ་ཏུ་ཕྱིན་པའི་ཚུལ་རྒྱལ་བའི་ཡུམ་ལས་དབྱེ་བ་དང་སྟོང་ཚུལ་དེ་དག་
འདིར་བཤད་པ་དེ་སྐད་དུ་རབ་ཏུ་བསྒྲགས་པ་སྟེ་བཤད་དོ། །ཞེས་པའོ། །་་་་་་
བཞི་བ། སའི་ཡོན་ཏན་བཤད་པའི་སྒོ་ནས་མཇུག་བསྡུ་བ་འཆད་པར། དེ་
ལྟར་བློ་གྲོས་ཟེར་གྱིས་སྣང་བ་གསལ་བྱས་པའི། །རང་གི་ལག་ན་
གནས་ པའི་ སྒྱུ་ རུ་ ར་ བཞིན་དུ། །སྲིད་ གསུམ་ འདི་ དག་ མ་ ལུས་
གདོད་ནས་སྐྱེ་མེད་པར། །རྟོགས་དེ་ཐ་སྙད་བདེན་པའི་སྟོབས་ཀྱིས་
འགོག་ པར་ འགྲོ། །རྟག་ཏུ་འགོག་ པར་ གཏོགས་ པའི་ བསམ་ ལྡན་
ཡིན་མོད་ཀྱི། །འགྲོ་བ་མགོན་མེད་པ་ ལ་སྙིང་རྗེའང་སྐྱེད་པར་བྱེད། །
དེ་གོང་བདེ་གཤེགས་གསུང་སྐྱེས་སངས་རྒྱས་འབྲིང་བཅས་ནི། །མ་
ལུས་པ་རྣམས་བློ་ ཡིས་ ཕམ་ པར་ བྱེད་ པའང་ ཡིན། །ཀུན་རྫོབ་དེ་
ཉིད་གཤོག་ཡངས་དཀར་པོ་རྒྱས་གྱུར་པ། །ངང་བའི་རྒྱལ་བོ་དེ་ནི་
སྐྱེ་བོའི་ ངང་ བ་ ཡིས། །མདུན་དུ་བདར་ ནས་ དགེ་ བའི་ རླུང་ གིས་
ཤུགས་སྟབས་ཀྱིས། །རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་
འགྲོ། །ཞེས་བྱུང་། དོན་ནི། སྔར་བཤད་པའི་རྣམ་པ་དེ་ལྟར་རྣམ་པར་དཔྱད་པ་
ལས་བྱུང་བའི་བློ་གྲོས་ཀྱི་ཟེར་གྱིས་དེ་ཁོ་ན་ཉིད་མཐོང་བ་ལ་གེགས་བྱེད་པའི་མུན་པ་
འཇོམས་པའི་སྣང་བ་གསལ་བར་བྱས་པའི་བྱང་སེམས་རང་གི་ལག་ན་གནས་པའི་སྒྱུ་
རུ་ར་རློན་པའི་འབྲས་བུ་བཞིན་དུ་སྲིད་པ་གསུམ་པོ་འདི་དག་མ་ལུས་པ་གདོད་མ་ནས་



༄༅། །སྟོང་ཉིད་ཀྱི་རབ་དབྱེ་བཤད་པ།
431
རང་བཞིན་གྱིས་སྐྱེ་བ་མེད་པར་མངོན་སུམ་དུ་རྟོགས་པ་དེ་ཡང་ནི་ཐ་སྙད་པ་ཀུན་རྫོབ་
བདེན་པའི་སྟོབས་ཀྱིས་ཏེ་ཀུན་རྫོབ་ཏུ་འགོག་པར་འགྲོ་བ་སྟེ་དེ་ལ་སྙོམས་པར་འཇུག་
གོ །འགོག་པའི་ངོ་བོར་སོན་ཀྱང་འགྲོ་བ་སྐྱོབ་པའི་བསམ་པ་དོར་བ་ཡང་མ་ཡིན་ནོ་
ཞེས་བཤད་པ་བྱང་སེམས་ས་དྲུག་པ་བ་དེ་རྟག་ཏུ་འགོག་པར་ཏེ་འགོག་པ་འོད་གསལ་
དུ་གཏོགས་པའི་བསམ་པ་དང་ལྡན་པ་ཡིན་མོད་ཀྱི། འགྲོ་བ་མགོན་མེད་པ་རྣམས་ལ་
སྙིང་རྗེའང་སྐྱེད་པར་བྱེད་པ་སྟེ་འཕེལ་བར་འགྱུར་རོ། །ས་དྲུག་པ་བ་དེ་ས་གོང་མ་ས་
བདུན་པ་ཐོབ་ཚེ་བདེ་གཤེགས་གསུང་སྐྱེས་ཉན་ཐོས་དང་སངས་རྒྱས་འབྲིང་རང་
སངས་རྒྱས་དང་བཅས་པ་ནི་མ་ལུས་པ་རྣམས་བློ་ཡིས་ཏེ་བློའི་སྟོབས་ཀྱིས་ཕམ་པར་
བྱེད་པ་སྟེ་ཟིལ་གྱིས་གནོན་པའང་ཡིན་ནོ། །ཀུན་རྫོབ་རྒྱ་ཆེ་བའི་ལམ་གྱི་རིམ་པ་དང་།
དེ་ཁོ་ན་ཉིད་ཟབ་མོའི་ལམ་གྱི་རིམ་པས་གཡས་གཡོན་གྱི་ལམ་གྱི་གཤོག་པ་ཡངས་པ་
དཀར་པོ་རྒྱས་པར་གྱུར་པ་ངང་བའི་རྒྱལ་བོ་ས་དྲུག་པ་བ་དེ་ནི་གདུལ་བྱའི་སྐྱེ་བོའི་ངང་བ་
ལྟ་བུ་ཡིས་མདུན་དུ་བདར་ནས་ཏེ་བསུས་ནས་གདུལ་བྱ་དེ་རྣམས་དང་ལྷན་ཅིག་ཏུ་དགེ་
བའི་རླུང་གི་ཤུགས་སྟོབས་ཀྱིས་རྒྱལ་བའི་ཡོན་ཏན་སྟོབས་ལ་སོགས་པ་རྒྱ་མཚོའི་སྟེ་རྒྱ་
མཚོ་ལྟ་བུའི་ཕ་རོལ་མཆོག་ཏུ་འགྲོ་བར་འགྱུར་རོ། །ཞེས་པའོ། །དབུ་མ་ལ་འཇུག་པ་
ལས་དོན་དམ་པའི་སེམས་བསྐྱེད་པ་དྲུག་པའི་རྣམ་པར་བཤད་པའོ།། ༈ །།



432
ས་བདུན་པ་རིང་དུ་སོང་བ།
གསུམ་པ། ས་བདུན་པ་རིང་དུ་སོང་བ་སོགས་བཞི་བཤད་པ་ལ། ས་བདུན་པ་
དང་བརྒྱད་པ་དང་དགུ་བ་དང་བཅུ་བ་བཤད་པ་བཞི་ལས། དང་བོ་འཆད་པར།
རིང་དུ་སོང་འདིར་འདི་ནི་སྐད་ཅིག་དང་། སྐད་ཅིག་ལ་ནི་འགོག་
པར་ འཇུག་ འགྱུར་ ཞིང་། །ཐབས་ ཀྱི་ ཕ་ རོལ་ ཕྱིན་ ལེགས་ འབར་
བའང་འཐོབ། །ཅེས་བྱུང་། དོན་ནི། ས་བདུན་པ་རིང་དུ་སོང་བ་འདིར་ནི་གནས་
པའི་བྱང་ཆུབ་སེམས་དཔའ་འདི་ནི་སྐད་ཅིག་དང་སྐད་ཅིག་རེ་རེ་ལ་ནི་འགོག་པར་
སྙོམས་པར་འཇུག་པར་འགྱུར་ཞིང་། ཐབས་ཀྱི་ཕ་རོལ་ཏུ་ཕྱིན་པ་ལེགས་པར་འབར་
བའང་འཐོབ་པ་སྟེ་ལྷག་པར་འཐོབ་པས་འགོག་པ་མངོན་དུ་མི་བྱེད་དོ། །ཞེས་པའོ། །
དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་བདུན་པའི་རྣམ་པར་བཤད་
པའོ།། ༈ །། ལག
|



།
433
ས་བརྒྱད་པ་འཆད་པ། །
དང
བ་ གས་ | བྱ་མོ་ :བས་ན།
1:| གཉིས་པ། ས་བརྒྱད་པ་འཆད་པ་ལ་གསུམ། ས་འདིར་སྨོན་ལམ་ལྷག་ཅིང་
འགོག་པ་ལས་ལྡང་ཚུལ། ཉོན་མོངས་ཐམས་ཅད་ཟད་པར་བསྟན་པ། དབང་བཅུ་
འཐོབ་པར་བསྟན་པའོ། །དང་བོ་འཆད་པར། ཡང་ཡང་སྔར་དགེ་ལས་ལྷག་
འཐོབ་བྱའི་ཕྱིར། །གང་དུ་ཕྱིར་མི་ལྡོག་པ་ཉིད་འགྱུར་བ། །མི་གཡོ་
དེ་ལ་ བདག་ ཉིད་ ཆེ་ དེ་ འཇུག །འདི་ ཡི་ སྨོན་ ལམ་ ཤིན་ ཏུ་ དག་
འགྱུར་ཞིང་། །རྒྱལ་བ་རྣམས་ཀྱིས་འགོག་ལས་སློང་བར་མཛད། །
ཅེས་བྱུང་། དོན་ནི། ཡང་དང་ཡང་དུ་སྔར་གྱི་དགེ་བ་ལས་ལྷག་པ་འཐོབ་པར་བྱ་བའི་
ཕྱིར། གང་དུ་ཕྱིར་མི་ལྡོག་པ་ཉིད་དུ་འགྱུར་བ་ས་བརྒྱད་པ་མི་གཡོ་བ་དེ་ལ་ས་བདུན་
པ་ལ་གནས་པའི་བྱང་ཆུབ་སེམས་དཔའ་བདག་ཉིད་ཆེ་སྟེ་ཆེན་པོ་དེ་འཇུག་གོ །ས་
བརྒྱད་པ་བ་འདི་ཡི་སྨོན་ལམ་སྔོན་འཇིག་རྟེན་ལས་འདས་པའི་སེམས་དང་བོ་བསྐྱེད་
པ་ན་སྨོན་ལམ་ཆེན་པོ་བཅུ་ལ་སོགས་པའི་སྨོན་ལམ་འབུམ་ཕྲག་གྲངས་མེད་པ་ཕྲག་བཅུ་
བཏབ་པ་དེ་དག་ས་འདི་ལ་ཤིན་ཏུ་དག་པར་འགྱུར་ཞིང་སྟེ་སྨོན་ལམ་གྱི་ཕར་ཕྱིན་ས་
འདིར་ཆེས་ལྷག་པར་འགྱུར་རོ། །ས་མི་གཡོ་བར་འགོག་པ་ཆོས་ཉིད་ལ་ཞུགས་པ་ན་
རྒྱལ་བ་རྣམས་ཀྱིས་འགོག་པར་ཞུགས་པ་དེ་ལས་སློང་བར་མཛད་དོ། །ཞེས་པའོ། །
གཉིས་པ་འཆད་པར། ཆགས་པ་མེད་པའི་བློ་ནི་སྐྱོན་རྣམས་དག་



434
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
དང་ ལྷན་ ཅིག་ མི་ གནས་ ཕྱིར། །ས་བརྒྱད་ པ་ ལ་དྲི་ མ་ དེ་ དག་ རྩ་
བཅས་ཉེ་བར་ཞི་འགྱུར་ཞིང་། །ཉོན་མོངས་ཟད་ཅིང་ས་གསུམ་བླ་
མར་གྱུར་ ཀྱང་ སངས་ རྒྱས་ རྣམས་ ཀྱི་ ནི། །འབྱོར་ པ་ མཁའ་ ལྟར་
མཐའ་བྲལ་མ་ལུས་འཐོབ་པར་ནུས་མ་ཡིན། །ཞེས་བྱུང་། དོན་ནི། ས་
བརྒྱད་པ་འདིར་རྒྱལ་བ་རྣམས་ཀྱིས་འགོག་པ་ལས་སློང་བ་དེའི་ཕྱིར་ས་འདིར་ཆགས་
པ་མེད་པའི་བློ་སྟེ་ཡེ་ཤེས་ནི་ཆགས་སོགས་ཉོན་མོངས་པའི་སྐྱོན་རྣམས་དག་དང་ལྷན་
ཅིག་ཏུ་མི་གནས་པའི་ཕྱིར་ས་བརྒྱུད་པ་ལ་ནི་རྣམ་པར་མི་རྟོག་པའི་ཡེ་ཤེས་ཀྱི་ཉི་མ་
ཤར་བས་མུན་པ་ལྟ་བུའི་དྲི་མ་སྟེ་ཉོན་མོངས་པ་སྔར་བྱུང་བ་འཁོར་བར་སྐྱེ་བའི་རྒྱུར་
གྱུར་པའི་ཁམས་གསུམ་ན་སྤྱོད་པ་དེ་དག་ཀྱང་རྩ་བ་སྟེ་ས་བོན་དང་བཅས་པ་ཉེ་བར་ཞི་
བ་སྟེ་སྤོང་བར་འགྱུར་ཞིང་། དེ་ལྟར་ཉོན་མོངས་པ་ཐམས་ཅད་ཟད་ཅིང་ས་གསུམ་སྟེ་
ཁམས་གསུམ་གྱི་བླ་མར་གྱུར་ཀྱང་བྱང་སེམས་འདིས་ཉོན་མོངས་ཟད་པའི་གནས་
སྐབས་དེར་སངས་རྒྱས་རྣམས་ཀྱི་ནི་ཡོན་ཏན་གྱི་འབྱོར་པ་མཁའ་ལྟར་མཐའ་དང་
བྲལ་བ་མ་ལུས་པ་འཐོབ་པར་ནུས་པ་མ་ཡིན་པས་དེ་འཐོབ་པར་བྱ་བའི་ཕྱིར་ས་བརྒྱད་
པ་བ་འདིས་བསྒྲིམ་པར་བྱ་དགོས་སོ། །ཞེས་པའོ། །
གསུམ་པ་འཆད་པར། འཁོར་བ་འགགས་ཀྱང་དབང་རྣམས་བཅུ་
བོ་འཐོབ་པར་འགྱུར་ཞིང་དེ་དག་གིས། །སྲིད་ པའི་ འགྲོ་བར་ རང་
གི་བདག་ཉིད་སྣ་ཚོགས་སྟོན་པར་བྱེད་པར་འགྱུར། །ཞེས་བྱུང། དོན་
ནི། ས་བརྒྱད་པ་བ་འདི་ཡིས་ལས་ཉོན་གྱི་དབང་གིས་འཁོར་བར་འཁོར་བ་ནི་འགག་
མོད་ཀྱང་ས་འདི་ཐོབ་པ་ན་ཡེ་ཤེས་ལ་དབང་བ་སོགས་ཀྱི་དབང་རྣམ་པ་བཅུ་བོ་འཐོབ་
པར་འགྱུར་ཞིང་། དབང་བཅུ་བོ་དེ་དག་གིས་བྱང་སེམས་འདིས་དཔལ་འཕྲེང་གི་མདོ་



435
ལས་བཤད་པ་ལྟར་གྱི་ཡིད་ཀྱི་རང་བཞིན་གྱི་ལུས་ཀྱི་སྒོ་ནས་སྲིད་པའི་འགྲོ་བར་ཏེ་འགྲོ་བ་
རྣམས་སུ་རང་གི་བདག་ཉིད་ལས་སྣ་ཚོགས་པ་སྟོན་པར་བྱེད་པར་འགྱུར་རོ། །ཞེས་
པའོ། །དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་བརྒྱད་པའི་རྣམ་པར་
བཤད་པའོ།། ༈ །།
ས
་དགུ་བ་འཆད་པ།
|
I
/
1
གསུམ་པ། ས་དགུ་བ་འཆད་པར། དགུ་ བ་ ལ་ ནི་དེའི་ སྟོབས་ ལྟ་
ཞིག་མཐའ་དག་རྫོགས་པར་དག་འགྱུར་ཞིང་། །དེ་བཞིན་ཡང་དག་
རིག་ཆོས་རང་གི་ཡོན་ཏན་ཡོངས་སུ་དག་པའང་འཐོབ། །ཅེས་བྱུང་།
དོན་ནི། ས་དགུ་བ་ལ་ནི་བྱང་ཆུབ་སེམས་དཔའ་དེའི་སྟོབས་ལྟ་ཞིག་སྟེ་སྟོབས་ཀྱི་ཕ་
རོལ་ཏུ་ཕྱིན་པ་མཐའ་དག་རྫོགས་པར་དག་པར་འགྱུར་ཞིང། སྟོབས་ཀྱི་ཕར་ཕྱིན་
རྫོགས་པ་དེ་བཞིན་དུ་སོ་སོ་ཡང་དག་པར་རིག་པའི་ཆོས་ཀྱི་རང་གི་ཡོན་ཏན་ཡོངས་སུ་
དག་པ་བཞིའང་འཐོབ་སྟེ། ཆོས་དང་དོན་དང་ངེས་པའི་ཚིག་དང་སྤོབས་པ་སོ་སོ་
ཡང་དག་པར་རིག་པ་བཞིའོ། །ཞེས་པའོ། །དབུ་མ་ལ་འཇུག་པ་ལས་དོན་དམ་པའི་
སེམས་བསྐྱེད་པ་དགུ་བའི་རྣམ་པར་བཤད་པའོ།། ༈ ། བ ་ ་ ་



436
བའི་ ་་་་་་་་་་་་་་་་་་་་་་་་་་་་་་་་་་ - , ༡
ས་བཅུ་བ་འཆད་པ།
།
བཞི་བ། ས་བཅུ་བ་འཆད་པར། བཅུ་བའི་ས་ལ་དེ་ཡིས་ཀུན་ནས་
སངས་རྒྱས་ རྣམས་ ལས་དབང་བསྐུར་ པ། །དམ་ པ་ འཐོབ་ ཅིང་ཡེ་
ཤེས་ ལྷག་ པར་ མཆོག་ ཏུ་ བྱུང་ བར་ གྱུར་ པའང་ ཡིན། །ཆར་སྤྲིན་
རྣམས་ལས་ཆུ་ཆར་ འབབ་ པ་ ཇི་ ལྟར་དེ་བཞིན་ འགྲོ་ རྣམས་ ཀྱི། །
དགེ་བའི་ ལོ་ ཏོག་ ཆེད་དུ་རྒྱལ་ སྲས་ ལས་ ཀྱང༌ ལྷུན་གྲུབ་ ཆོས་ ཆར་
འབབ། །ཅེས་བྱུང་། དོན་ནི། བཅུ་བའི་ས་ལ་སྟེ་ས་བཅུ་བ་ལ་གནས་པའི་བྱང་
ཆུབ་སེམས་དཔའ་དེ་ཡིས་ཕྱོགས་བཅུ་ཀུན་ནས་སངས་རྒྱས་རྣམས་ལས་འོད་ཟེར་
ཆེན་པོའི་དབང་བསྐུར་པ་དམ་པ་སྟེ་མཆོག་འཐོབ་ཅིང་། བྱང་སེམས་འདི་ལ་ཕར་
ཕྱིན་བཅུའི་ནང་ནས་ཡེ་ཤེས་ཀྱི་ཕར་ཕྱིན་ལྷག་པར་མཆོག་ཏུ་བྱུང་བ་སྟེ་དག་པར་
འགྱུར་བའང་ཡིན་ནོ། །ཆར་སྤྲིན་རྣམས་ལས་འཇིག་རྟེན་པ་རྣམས་ཀྱི་ལོ་ཏོག་སྤེལ་
བའི་སླད་དུ་ཆུ་ཆར་འབབ་པ་ཇི་ལྟ་བ་དེ་བཞིན་དུ་གདུལ་བྱའི་འགྲོ་བ་རྣམས་ཀྱི་དགེ་
བའི་ལོ་ཏོག་སྤེལ་བའི་ཆེད་དུ་རྒྱལ་སྲས་ས་བཅུ་བ་བ་འདི་ལས་ཀྱང་ལྷུན་གྱིས་གྲུབ་པར་
དམ་པའི་ཆོས་ཀྱི་ཆར་འབབ་པ་སྟེ་འབེབས་སོ། །དེའི་ཕྱིར་ས་འདི་ལ་ཆོས་ཀྱི་སྤྲིན་
ཞེས་གསུངས་སོ། །ཞེས་པའོ། །
མཐའ་དཔྱད་པ་ལ་ཁ་ཅིག་ན་རེ། ཕར་ཕྱིན་ཕྱི་མ་བཞི་ཡང་དང་བོ་དྲུག་ལྟར་



437
༄༅། །ས་བཅུ་བ་འཆད་པ།
སོ་སོར་འཇོག་ཟེར་ན། འོ་ན་ཕྱི་མ་བཞི་ཤེས་རབ་ཀྱི་ཕར་ཕྱིན་ཀྱི་རྣམ་པ་ཁྱད་པར་དུ་
འགྱུར་ཚུལ་གྱི་སྒོ་ནས་ཕྱེ་བ་མ་ཡིན་པར་ཐལ། དམ་བཅའ་འཐད་པའི་ཕྱིར། འདོད་
མི་ནུས་ཏེ། རང་འགྲེལ་ལས། ཤེས་རབ་ཉིད་རྣམ་པ་ཁྱད་པར་དུ་ཞུགས་པ་ལ་ཐབས་
དང་སྨོན་ལམ་དང་སྟོབས་དང་ཡེ་ཤེས་ཞེས་ཤེས་པར་བྱ་སྟེ། ཞེས་གསུངས་པའི་ཕྱིར།
ཡང་ཁ་ཅིག འདིའི་ཕར་ཕྱིན་ཕྱི་མ་འབྱེད་ཚུལ་དང་འདི་བཞི་གཙོ་བོར་ཤེར་ཕྱིན་ཀྱི་
གྲོགས་སུ་འཇོག་ཟེར་བ་དང་། ལ་ལ་བཞི་ག་དྲུག་པོ་རེ་རེའི་གྲོགས་སུ་འཇོག་པ་ལ་ཁྱད་
པར་མེད་ཟེར་ན། ཕྱི་མ་བཞིར་ཕྱེ་བའི་རྒྱུ་མཚན་དེ་ལྟར་མ་ཡིན་པར་ཐལ། ཕར་ཕྱིན་
དང་བོ་གསུམ་གྱི་གྲོགས་སུ་ཐབས་དང་ཕྱི་མ་གསུམ་ལ་སྨོན་ལམ་སོགས་རིམ་པས་བཞག་
པའི་ཕྱིར། དེར་ཐལ། བཞིར་འབྱེད་པའི་རྒྱུ་མཚན་ཕར་ཕྱིན་དང་བོ་གསུམ་གྱིས་
གདུལ་བྱ་བསྡུས་ནས་ཐབས་མཁས་ཀྱིས་ཆོས་ལ་འཇོག་པས་ན་དེ་གསུམ་ལ་ཐབས་
མཁས་ཀྱི་ཕར་ཕྱིན་ཀྱིས་གྲོགས་བྱེད། ཁམས་དམན་པས་བརྩོན་མི་ནུས་པ་ལ་སྨོན་ལམ་
དང་། ཚུལ་བཞིན་བསམ་གཏན་མི་ནུས་པ་ལ་སྟོབས་དང་། འཇིག་རྟེན་པའི་ཤེས་རབ་
ལས་འཇིག་རྟེན་ལས་འདས་པའི་ཤེས་རབ་འཐོབ་པར་འགྱུར་བས་ཤེར་ཕྱིན་ལ་ཡེ་ཤེས་
གྲོགས་སུ་བཤད་པའི་ཕྱིར་ཏེ། དགོངས་འགྲེལ་ལས། ངས་ཐབས་ལ་མཁས་པའི་ཕར་
ཕྱིན་ནི་ས་ནི་གསུམ་པོ་དེ་དག་གི་གྲོགས་སུ་གྱུར་པ་ཡིན་པར་ཡོངས་སུ་བསྟན་ཏོ། །ཞེས་
སོགས་གསུངས་པའི་ཕྱིར། དབུ་མ་ལ་འཇུག་པ་ལས་དོན་དམ་པའི་སེམས་བསྐྱེད་པ་
བཅུ་བའི་རྣམ་པར་བཤད་པའོ།། ༈ །། །
ལས་ ད་



438
::
: |
ས་
ས་བཅུའི་ཡོན་ཏན་བསྟན་པ།
རྩ་བའི་ས་བཅད་གཉིས་པ། ས་བཅུའི་ཡོན་ཏན་བསྟན་པ་ལ་གསུམ། ས་དང་
བོའི་ཡོན་ཏན་དང་ ས་གཉིས་པ་ནས་བདུན་པའི་བར་གྱི་ཡོན་ཏན་དང་། དག་པ་
ས་གསུམ་གྱི་ཡོན་ཏན་བཤད་པའོ། །དང་བོ་འཆད་པར། དེ་ཚེ་འདིས་ནི་སངས་
རྒྱས་བརྒྱ་ མཐོང་ཞིང་། །དེ་ དག་ བྱིན་གྱིས་བརླབས་ཀྱང་འདི་ཡིས་
རྟོགས། །དེ་ཉིད་ཚེ་ན་བསྐལ་བ་བརྒྱར་གནས་ཤིང་། །སྔོན་དང་ཕྱི་
མའི་ མཐར་ ཡང་ ཡང་ དག་འཇུག །བློ་ ལྡན་ ཏིང་ འཛིན་ བརྒྱ་ཕྲག་
སྙོམས་པར་འཇུག་ ཅིང་ གཏོང་བྱེད་དེ། །འཇིག་རྟེན་ ཁམས་ བརྒྱ་
འདི་ཡིས་ཀུན་ནས་གཡོ་ཞིང་སྣང་བར་ནུས། །དེ་བཞིན་རྫུ་འཕྲུལ་
གྱིས་དེ་ སེམས་ ཅན་ བརྒྱ་ ཕྲག་ སྨིན་ བྱེད་ ཅིང་། །བརྒྱ་ ཕྲག་ གྲངས་
དང་རྗེས་འབྲེལ་ཞིང་དག་ཏུ་ཡང་འགྲོ་བར་འགྱུར། །དེས་ནི་ཆོས་
ཀྱི་སྒོ་རྣམས་ཡང་དག་འབྱེད་བྱེད་ཐུབ་དབང་སྲས། །རང་གི་ལུས་
ལ་ལུས་རྣམས་ཀུན་ནས་སྟོན་པར་བྱེད་པའང་ཡིན། །རང་གི་འཁོར་
དང་བཅས་པའི་མཛེས་འབྱོར་ལུས་ནི་རེ་རེ་ཞིང་། །རྒྱལ་བའི་སྲས་
པོ་བརྒྱ་ཕྲག་དག་དང་རྗེས་སུ་འབྲེལ་བའང་སྟོན། །ཅེས་བྱུང་། དོན་ནི།
དོན་དམ་པའི་སེམས་བསྐྱེད་པ་ས་དང་བོ་ཐོབ་པ་དེ་ཡི་ཚེ་ས་དང་བོ་བ་འདིས་ནི་སྐད་



439
༄༅། །ས་བཅུའི་ཡོན་ཏན་བསྟན་པ།
ཅིག་ཐང་ཅིག་ཡུད་ཙམ་ལ་སངས་རྒྱས་བརྒྱ་མཐོང་ཞིང་སྟེ་མཐོང་བ་དང་། སངས་
རྒྱས་བརྒྱ་བོ་དེ་དག་གིས་རང་བྱིན་གྱིས་བརླབས་ཀྱང་སྟེ་བརླབས་པ་ཡང་བྱང་སེམས་
འདི་ཡིས་རྟོགས་པ་དང་། ས་དང་བོ་ལ་གནས་པ་དེ་ཉིད་ཀྱི་ཚེ་ན་བསྐལ་བ་བརྒྱར་
གནས་ཤིང་བསྐལ་བ་བརྒྱའི་སྔོན་དང་ཕྱི་མའི་མཐར་ཏེ་མཐའི་བར་གྱི་སེམས་ཅན་
རྣམས་ཀྱི་དགེ་སྡིག་གི་ལས་ཀྱི་མཐའ་ཡང་ཡང་དག་པར་ཤེས་ནས་ལུང་སྟོན་པ་ལ་
འཇུག་པ་དང་། བློ་ལྡན་དེ་བྱང་ཆུབ་སེམས་དཔའ་འདིས་ཏིང་ངེ་འཛིན་བརྒྱ་ཕྲག་
གཅིག་ལ་སྙོམས་པར་འཇུག་ཅིང་གཏོང་བ་སྟེ་ལྡང་བར་ཡང་བྱེད་དོ། །འཇིག་རྟེན་གྱི་
ཁམས་བརྒྱ་བྱང་ཆུབ་སེམས་དཔའ་འདི་ཡིས་ཀུན་ནས་གཡོ་ཞིང་སྣང་བར་བྱེད་ནུས་པ་
དང་། དེ་བཞིན་དུ་རྫུ་འཕྲུལ་གྱིས་བྱང་སེམས་དེ་ཡིས་སེམས་ཅན་བརྒྱ་ཕྲག་ཅིག་སྨིན་
པར་བྱེད་ཅིང་སྟེ་བྱེད་པ་དང་། བརྒྱ་ཕྲག་གི་གྲངས་དང་རྗེས་སུ་འབྲེལ་བ་སྟེ་གྲངས་
དང་ལྡན་པའི་སངས་རྒྱས་ཀྱི་ཞིང་དག་ཏུ་ཡང་འགྲོ་བར་འགྱུར་བ་དང་། བྱང་སེམས་
དེས་ནི་ཆོས་ཀྱི་སྒོ་རྣམས་ཏེ་སྒོ་བརྒྱ་ཡང་དག་པར་འབྱེད་པར་བྱེད་པ་དང་། ཐུབ་
དབང་གི་སྲས་འདིས་རང་གི་ལུས་ལ་ལུས་བརྒྱ་རྣམས་ཀུན་ནས་སྟོན་པར་བྱེད་པའང་
ཡིན་པ་དང་། ལུས་བརྒྱ་བོ་རེ་རེ་ཞིང་ཡང་རྒྱལ་བའི་སྲས་པོ་བརྒྱ་ཕྲག་རེ་རེ་དག་དང་
རྗེས་སུ་འབྲེལ་བའང་སྟོན་པའི་རང་དང་འཁོར་དང་བཅས་པའི་མཛེས་ཤིང་འབྱོར་
པའོ། །ཞེས་པའོ། །
| གཉིས་པ་འཆད་པར། བློ་ ལྡན་ རབ་ ཏུ་ དགའ་ བར་ གནས་ པས་
ཡོན་ཏན་དེ་དག་ནི། །ཐོབ་པར་གྱུར་ནས་དེ་བཞིན་ཁོ་ནར་དྲི་མ་
མེད་གནས་པས། །དེ་དག་སྟོང་ནི་ཡང་དག་འཐོབ་པར་འགྱུར་ཏེ་
ས་ ལྔ་ བོ། །འདི་ དག་ རྣམས་ ལ་ བྱང་ ཆུབ་ སེམས་ དཔའ་ ཡིས་ ནི་



4 40
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འབུམ་ཕྲག་དང༌། །བྱེ་ བ་ ཕྲག་ བརྒྱ་ཐོབ་ ཅིང་ དེ་ ཡིས་བྱེ་ བ་ སྟོང་
འགྱུར་འཐོབ། །དེ་ནས་བྱེ་བ་བརྒྱ་ཕྲག་སྟོང་འགྱུར་ཡང་འཐོབ་བྱེ་
བ་ ཕྲག །ཁྲག་ཁྲིག་ཕྲག་བརྒྱར་ རྫོགས་ པར་ བསྒྱུར་ དང་ སླར་ཡང་
སྟོང་ ཕྲག་ ཏུ། །ཡང་ དག་ པར་ ནི་ བསྒྱུར་ པ་ མཐའ་ དག་ རབ་ ཏུ་
འཐོབ་པར་འགྱུར། །ཞེས་བྱུང་། དོན་ནི། བློ་ལྡན་བྱང་ཆུབ་སེམས་དཔའ་ས་
རབ་ཏུ་དགའ་བར་གནས་པས་ཡོན་ཏན་བརྒྱ་ཕྲག་བཅུ་གཉིས་པོ་དེ་དག་ནི་ས་གཉིས་
པར་འཕོས་པ་ན་ས་དང་བོ་ལ་བཤད་པ་དེ་བཞིན་ཁོ་ནར་ས་དྲི་མ་མེད་པ་ལ་གནས་
པས་ཡོན་ཏན་སྡེ་ཚན་བཅུ་གཉིས་པོ་དེ་དག་སྐད་ཅིག་གཅིག་ལ་སྟོང་ནི་ཡང་དག་པར་
འཐོབ་པར་འགྱུར་ཏེའམ་འགྱུར་རོ། །ས་གསུམ་པ་ནས་བདུན་པའི་བར་ས་ལྔ་བོ་འདི་
དག་རྣམས་ལ་གནས་པའི་བྱང་ཆུབ་སེམས་དཔའ་རྣམ་ལྔ་བོ་འདི་ཡིས་ནི་རིམ་པ་
བཞིན་དུ་ས་གསུམ་པར་འབུམ་ཕྲག་བཅུ་གཉིས་དང། བཞི་བར་བྱེ་བ་ཕྲག་བརྒྱ་བ་
བཅུ་གཉིས་འཐོབ་ཅིང་། ས་ལྔ་བ་བ་དེ་ཡིས་བྱེ་བ་ཕྲག་སྟོང་འགྱུར་བཅུ་གཉིས་ཐོབ་ལ་
དེ་ནས་ས་དྲུག་པར་བྱེ་བ་བརྒྱ་ཕྲག་སྟོང་འགྱུར་བཅུ་གཉིས་པོ་དེ་ཡང་འཐོབ་པར་
འགྱུར་ལ། ས་བདུན་པར་བྱེ་བ་ཁྲག་ཁྲིག་ཕྲག་བརྒྱར་རྫོགས་པར་བསྒྱུར་པ་སྟེ། བྱེ་བ་
འབུམ་བཅུ་གཉིས་དང་སླར་ཡང་སྟོང་འགྱུར་དུ་ཡང་དག་པར་ནི་བསྒྱུར་པ་སྟེ་བྱེ་བ་
ཁྲག་ཁྲིག་འབུམ་ཕྲག་བཅུ་གཉིས་རབ་ཏུ་འཐོབ་པར་འགྱུར་རོ། །ཞེས་པའོ། །
གསུམ་པ་འཆད་པར། མི་ གཡོའི་ སར་ གནས་ རྣམ་ རྟོག་ མེད་ པ་
དེས། །སྟོང་ གསུམ་ བརྒྱ་ ཕྲག་ སྟོང་ བསྡོམས་ འཇིག་རྟེན་ན། །རྡུལ་
ཚད་ཇི་སྙེད་ཡོད་པ་དེ་རྣམས་དང་། །གྲངས་མཉམ་ཡོན་ཏན་དག་
ནི་འཐོབ་ པར་ འགྱུར། །ལེགས་པའི་བློ་གྲོས་ ས་ ལ་ གནས་པ་ཡི། །



༄༅། །ས་བཅུའི་ཡོན་ཏན་བསྟན་པ། །
441
བྱང་ཆུབ་སེམས་དེས་སྔར་བསྟན་ཡོན་ཏན་དག །གྲངས་མཉམ་བརྒྱ་
ཕྲག་ སྟོང་ དུ་ ཡང་ དག་ པར། །བསྡོམས་ པ་ ཕྲག་ བཅུའི་ རྡུལ་ ཚད་
འཐོབ་པར་འགྱུར། །རེ་ཞིག་བཅུ་བ་ འདིར་དེའི་ ཡོན་ཏན་དག །
ངག་གི་སྤྱོད་ཡུལ་ལས་ཆེས་འདས་འགྱུར་ཞིང་། །ངག་གི་སྤྱོད་ཡུལ་
མ་ ཡིན་ བསྡོམས་ རྣམས་ ན། ། རྡུལ་ དག་ ཇི་ སྙེད་ ཡོད་ པ་དེ་ སྙེད་
འགྱུར། །བ་སྤུའི་ཁུང་བུར་ བྱང་ ཆུབ་ སེམས་ རྣམས་ དང་། །ལྷན་
ཅིག་རྫོགས་སངས་རྒྱས་སྐུ་བགྲང་འདས་དང་། །དེ་བཞིན་ ལྷ་དང་
ལྷ་མིན་མི་དག་ཀྱང་། །སྐད་ཅིག་སྐད་ཅིག་ལ་ནི་སྟོན་པར་ནུས། །
ཞེས་བྱུང་། དོན་ནི། མི་གཡོའི་སར་གནས་ཏེ་ས་བརྒྱད་པ་ལ་གནས་པ་གང་ཟག་
དང་ཆོས་ལ་བདེན་འཛིན་གྱི་རྣམ་རྟོག་མེད་པ་དེས་སྟོང་གསུམ་བརྒྱ་ཕྲག་སྟོང་བསྡོམས་
པས་འཇིག་རྟེན་གྱི་ཁམས་ན་རྡུལ་གྱི་གྲངས་ཚད་ཇི་སྙེད་ཡོད་པ་དེ་རྣམས་དང་གྲངས་
མཉམ་པའི་ཡོན་ཏན་སྡེ་ཚན་བཅུ་གཉིས་དག་ནི་འཐོབ་པར་འགྱུར་རོ། །ས་དགུ་བ་
ལེགས་པའི་བློ་གྲོས་ཀྱི་ས་ལ་གནས་པ་ཡི་བྱང་ཆུབ་སེམས་དཔའ་དེས་སྔར་བསྟན་པའི་
ཡོན་ཏན་སྡེ་ཚན་བཅུ་གཉིས་པོ་འདི་དག་སྟོང་གསུམ་གྱི་འཇིག་རྟེན་གྱི་ཁམས་གྲངས་
མེད་པ་བརྒྱ་ཕྲག་སྟོང་དུ་ཡང་དག་པར་བསྡོམས་པ་འབུམ་ཕྲག་བཅུའི་རྡུལ་གྱི་གྲངས་
ཚད་དང་མཉམ་པ་འཐོབ་པར་འགྱུར་རོ། །རེ་ཞིག་ས་བཅུ་བ་འདིར་དེའི་ཡོན་ཏན་སྡེ་
ཚན་བཅུ་གཉིས་པོ་དག་ངག་གི་སྤྱོད་ཡུལ་ལས་ཆེས་འདས་པར་འགྱུར་ཞིང་། ངག་གི་
སྤྱོད་ཡུལ་མ་ཡིན་པ་བསྡོམས་པ་སྟེ། སངས་རྒྱས་ཀྱི་ཞིང་བརྗོད་དུ་མེད་པའི་ཡང་
བརྗོད་དུ་མེད་པའི་རྡུལ་གྱི་གྲངས་དག་ཇི་སྙེད་ཡོད་པ་དེ་སྙེད་ཀྱི་གྲངས་དང་མཉམ་པ་
འཐོབ་པར་འགྱུར་རོ། །བྱང་སེམས་འདིས་རང་གི་ལུས་ཀྱི་བ་སྤུའི་ཁུང་བུར་ཏེ་ཁུང་བུ་



442
རེ་རེར་ཡང་བྱང་ཆུབ་སེམས་དཔའི་འཁོར་རྣམས་དང་ལྷན་ཅིག་བཞུགས་པའི་རྫོགས་
པའི་སངས་རྒྱས་ཀྱི་སྐུ་བགྲང་ལས་འདས་པ་སྟོན་པ་དང་། དེ་བཞིན་དུ་དེ་དག་ལས་
གཞན་འགྲོ་བ་ལྔའི་ལྷ་དང་ལྷ་མིན་མི་དག་ཀྱང་སྐད་ཅིག་སྐད་ཅིག་སྟེ་སྐད་ཅིག་རེ་རེ་ལ་
ནི་སྟོན་པར་ནུས་སོ། །ཞེས་པའོ། ། ནན་ : 11:|: : | ས་
འབྲས་བུའི་ས་བཤད་པ།
|
གཉིས་པ། འབྲས་བུའི་ས་བཤད་པ་ལ་ལྔ། དང་བོར་སངས་རྒྱས་པའི་ཚུལ་
དང་། སྐུ་དང་ཡོན་ཏན་གྱི་རྣམ་གཞག སྤྲུལ་བའི་སྐུ་བསྟན་པ། ཐེག་པ་གཅིག་ཏུ་
བསྒྲུབ་པ། མངོན་པར་བྱང་ཆུབ་པ་དང་བཞུགས་པའི་དུས་ཀྱི་བཤད་པའོ། །དང་བོ་
ལ་གཉིས། དངོས་ཀྱི་དོན་དང་། རྩོད་པ་སྤོང་བའོ། །དང་བོ་འཆད་པར། གང་
ཕྱིར་ནམ་མཁའ་དྲི་མ་མེད་ལ་ཟླ་སྣང་གསལ་བར་གྱུར་པའི་ཕྱིར། །
སྔོན་ཚེ་ སྟོབས་ བཅུ་ བསྐྱེད་ པའི་ ས་ ལ་ ཁྱོད་ ཀྱིས་ སླར་ ཡང་ འབད་
གྱུར་ཅིང་། །འོག་མིན་དུ་ནི་གང་གི་དོན་དུ་འབད་གྱུར་གོ་འཕང་
མཆོག་ཞི་བ། །ཡོན་ཏན་མཐའ་དག་མཐར་ཐུག་མཚུངས་པ་མེད་པ་
དེ་ནི་ཁྱོད་ཀྱིས་བརྙེས། །ཇི་ལྟར་སྣོད་ཀྱི་དབྱེ་བས་མཁའ་ལ་དབྱེ་བ་
མེད་དེ་ལྟར། །དངོས་བྱས་དབྱེ་བ་འགའ་ཡང་དེ་ཉིད་ལ་མེད་དེ་ཡི་
ཕྱིར། །རོ་མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་



:: 1:|: : ༄༅། །འབྲས་བུའི་ས་བཤད་པ། |༩༡།
443
ན། །མཁྱེན་བཟད་ ཁྱོད་ ཀྱིས་ སྐད་ ཅིག་ གིས་ ནི་ཤེས་བྱ་ཐུགས་སུ་
ཆུད། །ཅེས་བྱུང། དོན་ནི། གང་གི་ཕྱིར་ནམ་མཁའ་དྲི་མ་མེད་པ་ལ་ཟླ་བའི་སྣང་
བ་གསལ་བར་གྱུར་པ་ལྟར་སྔོན་ས་བཅུ་བའི་ཚེ་སྟོབས་བཅུ་བསྐྱེད་པའི་སངས་རྒྱས་ཀྱི་
ས་ལ་བཅོམ་ལྡན་འདས་ཁྱོད་ཀྱིས་སླར་ཡང་འབད་པར་གྱུར་ཅིང་། འབྲས་བུ་མཐར་
ཐུག་བསྐྱེད་པའི་ཕྱིར་གནས་བཅོ་བརྒྱད་པ་འོག་མིན་དུ་ནི་གང་གི་དོན་དུ་འབད་པར་
གྱུར་པའི་གོ་འཕང་མཆོག་ཞི་བ་བླ་ན་མེད་པའི་ཡེ་ཤེས་ཀྱི་ཡོན་ཏན་མཐའ་དག་མཐར་
ཐུག་པ་རང་དང་མཚུངས་པ་མེད་པ་དེ་ནི་བཅོམ་ལྡན་འདས་ཁྱོད་ཀྱིས་བརྙེས་པར་
གྱུར་ཏོ། །ཇི་ལྟར་ཏེ་དཔེར་ན་བུམ་པ་སོགས་སྣོད་ཀྱི་དབྱེ་བ་ཐ་དད་པ་ལ་ནམ་མཁའ་
ལ་དབྱེ་བ་ཐ་དད་པ་མེད་པ་དེ་ལྟར་གཟུགས་དང་ཚོར་བ་སོགས་དངོས་པོ་སྟེ་རང་གི་རྒྱུ་
རྐྱེན་གྱིས་བྱས་པའི་དབྱེ་བ་མི་འདྲ་བ་དུ་མ་ཡོད་པ་དེ་དག་གི་དེ་ཁོ་ན་ཉིད་ལ་རིགས་མི་
འདྲ་བའི་དབྱེ་བ་མེད་པ་དེ་ཡི་ཕྱིར་དེ་དག་གི་ཆོས་ཉིད་རོ་གཅིག་པ་ཉིད་དུ་སྟེ་རོ་
གཅིག་པ་ཁོ་ནར་སྐད་ཅིག་གཅིག་ལ་ཡང་དག་པར་ཐུགས་སུ་ཆུད་པར་མཛད་པར་
གྱུར་པས་ན་མཁྱེན་པ་བཟང་བོ་ཅན་བཅོམ་ལྡན་འདས་ཁྱོད་ཀྱིས་སྐད་ཅིག་གིས་ནི་
ཤེས་བྱ་ཐམས་ཅད་ཐུགས་སུ་ཆུད་པའི་ཡེ་ཤེས་བརྙེས་སོ། །ཞེས་པའོ། ། ། །
གཉིས་པ། རྩོད་པ་སྤོང་བ་ལ་གཉིས། ཕྱོགས་སྔ་མ་དགོད་པ་དང་། ལུགས་
དེ་དགག་པའོ། །དང་བོ་འཆད་པར། གང་ཚེ་ཞི་བ་དེ་ཉིད་ཡིན་ན་དེ་ལ་
བློ་གྲོས་འཇུག་ མི་ འགྱུར། །བློ་ མ་ ཞུགས་ པར་ ཤེས་བྱའི་ ཡུལ་ ཅན་
ངེས་པར་ རིགས་ པའང་ མ་ ཡིན་ ལ། །ཀུན་ ནས་ ཤེས་ མེད་ པར་ ནི་
ཤེས་པར་ཇི་ལྟར་འགྱུར་ཏེ་འགལ་བར་འགྱུར། །མཁྱེན་པོ་མེད་པར་
ཁྱོད་ཀྱིས་གཞན་ལ་འདི་ལྟའོ་ ཞེས་སུ་ཞིག་སྟོན། །ཞེས་བྱུང་། དོན་ནི།



444
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེསབྱ་བ་བཞུགས་སོ།།
གང་གི་ཚེ་ཆོས་རྣམས་རང་བཞིན་གྱིས་སྐྱེ་བ་ཞི་བ་དེ་ཁོ་ན་ཉིད་ཡིན་ན་ཡུལ་དེ་ལ་རྣམ་
པ་ཐམས་ཅད་དུ་བློ་གྲོས་ཏེ་ཤེས་རབ་འཇུག་པར་མི་འགྱུར་ལ་ཡུལ་ཅན་བློ་དེ་ཡུལ་ལ་མ་
ཞུགས་པར་ཤེས་བྱའི་ཡུལ་ཅན་བློ་དེས་ཡུལ་དེ་ངེས་པར་རིགས་པའང་མ་ཡིན་ལ།
ཡུལ་ཀུན་ནས་ཤེས་པ་མེད་པ་ནི་ཤེས་པར་ཇི་ལྟར་འགྱུར་ཏེ་འགལ་བར་འགྱུར་བའི་
ཕྱིར་རོ། །དེ་ཁོ་ན་ཉིད་ལ་རྟག་ཏུ་ཞུགས་ན་ཆོས་སྟོན་པའི་ཀུན་སློང་མེད་པས་ཆོས་
སྟོན་པ་མི་འཐད་སྙམ་པ་ནི་དེ་ཁོ་ན་ཉིད་མཁྱེན་པ་བོ་མེད་པར་དེ་ཁོ་ན་ཉིད་འདི་ངས་
ཐུགས་སུ་ཆུད་དོ་ཞེས་ཁྱོད་ཀྱིས་གདུལ་བྱ་གཞན་ལ་དེ་ཉིད་འདི་ལྟ་བུའོ་ཞེས་སུ་ཞིག་
སྟོན་པར་བྱེད་རིགས་ཏེ་མི་རིགས་སོ་ཞེ་ན། ཞེས་པའོ། ། དེ་དང་
གཉིས་པ། ལུགས་དེ་དགག་པ་ལ་གཉིས། དེ་ཁོ་ན་ཉིད་རྟོགས་པ་མི་འཐད་པའི་
རྩོད་པ་སྤོང་བ་དང་། མཁྱེན་པ་བོ་མི་འཐད་པའི་རྩོད་པ་སྤོང་བའོ། །དང་བོ་འཆད་པར།
གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། །དེ་ཚེ་དེ་
རྣམ་བསྟེན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ། །ཇི་ལྟར་སེམས་ནི་
གང་གི་རྣམ་པ་ཅན་དུ་འགྱུར་བ་དེ་ཡིས་ཡུལ། །དེ་ཡོངས་ཤེས་པ་དེ་
བཞིན་ཐ་སྙད་ ཉེ་བར་ བརྟེན་ ནས་ རིག་ པ་ ཡིན། །ཞེས་བྱུང་། དོན་ནི། །
གང་གི་ཚེ་རང་བཞིན་གྱིས་སྐྱེ་བ་མེད་པ་དེ་ཁོ་ན་ཉིད་ཡིན་ཞིང་། དེའི་ཡུལ་ཅན་བློ་
ཡང་རང་བཞིན་གྱིས་སྐྱེ་བ་དང་བྲལ་བ་ལ་ཆུ་ལ་ཆུ་བཞག་པ་བཞིན་དུ་ཞུགས་པ་དེའི་ཚེ་
ཡུལ་དེ་རྣམ་པར་བསྟེན་པ་སྟེ་འཛིན་པ་ལས་བློ་དེ་ཡིས་དེ་ཁོ་ན་ཉིད་རྟོགས་པ་ཉིད་ཡིན་
ཏེ། ལྟ་བུ་སྟེ་ཇི་ལྟར་ཏེ་དཔེར་ན་སེམས་ནི་ཡུལ་སྔོན་པོ་ལྟ་བུ་གང་གི་རྣམ་པ་ཅན་དུ་
སྐྱེ་བར་འགྱུར་བ་སེམས་དེ་ཡིས་ཡུལ་སྔོན་པོ་དེ་ཤེས་པ་ཞེས་བརྗོད་པ་དེ་བཞིན་དུ་ཐ་
སྙད་ཙམ་དུ་ཉེ་བར་བརྟེན་ནས་རིག་པར་འཇོག་པ་ཡིན་ནོ། །ཞེས་པའོ། །



445
པ་ དང་ ། ༄༅། །འབྲས་བུའི་ས་བཤད་པ། ན་དུས་ལ ་
བ་གཉིས་པ་ལ་གཉིས། དངོས་ཀྱི་དོན་དང་། དེའི་འཐད་པ་དངོས་བསྟན་པའོ། །
དང་བོ་འཆད་པར། དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱི། །ཟིན་
དང་ སྤྲུལ་ བ་ མཁའ་ གཞན་ ལས་དེའི་ མཐུས། །སྒྲ་ གང་ ཆོས་ཀྱི་དེ་
ཉིད་སྟོན་འབྱུང་བ། །དེ་ལས་འཇིག་རྟེན་གྱིས་ཀྱང་དེ་ཉིད་ རིག །ཅེས་
བྱུང་། དོན་ནི། ཆོས་སྟོན་པའི་ཀུན་སློང་གི་རྣམ་རྟོག་མེད་ཀྱང་སངས་རྒྱས་དེ་ཡི་
ལོངས་སྤྱོད་རྫོགས་སྐུ་བསོད་ནམས་ཀྱི་ཚོགས་དུ་མས་ཟིན་པ་སྟེ་བྱས་པ་དེ་དང་ལོངས་
སྐུ་དེས་སྤྲུལ་བའི་སྐུ་དང་སྤྲུལ་སྐུ་དེའི་སྤྲུལ་བ་ནམ་མཁའ་དང་གཞན་རྩི་ཤིང་སོགས་
སེམས་མེད་པ་ལས་ཀྱང་སངས་རྒྱས་དེའི་མཐུ་གང་ཞིག་ལས་ཆོས་ཀྱི་སྒྲ་དེ་ཉིད་སྟོན་པ་
འབྱུང་བ་དེ་ལས་འཇིག་རྟེན་གྱི་གདུལ་བྱ་རྣམས་ཀྱིས་ཀྱང་དེ་ཁོ་ན་ཉིད་རིག་པར་
འགྱུར་རོ། །ཞེས་པའོ། ། ། | ན་ ་་་་་་ དང་
ང་གཉིས་པ་འཆད་པར། ཇི་ ལྟར་ རྫ་ མཁན་སྟོབས་ཆེན་ ལྡན་ པས་
འདིར། །ཡུན་རིང་ཆེས་འབད་པས་བསྐོར་འཁོར་ལོ་ནི། །དེའི་རྩོལ་
ད་ལྟར་སྐྱེས་པ་མེད་བཞིན་དུའང༌། །འཁོར་ཞིང་བུམ་པ་ལ་སོགས་
རྒྱུར་མཐོང་ལྟར། །དེ་བཞིན་ད་ལྟ་སྐྱེས་རྩོལ་མེད་བཞིན་དུ། །ཆོས་
ཀྱི་བདག་ ཅན་སྐུ་ཉིད་ལ་བཞུགས་དེའི། །འཇུག་ པ་ སྐྱེ་བོའི་ དགེ་
དང་སྨོན་ལམ་གྱི། །ཁྱད་པར་གྱིས་འཕངས་ལས་ཆེས་བསམ་མི་ཁྱབ། །
ཅེས་བྱུང་
། དོན་ནི། ཇི་ལྟར་ཏེ་དཔེར་ན་རྫ་མཁན་སྟོབས་ཆེན་པོ་དང་ལྡན་པས་
འཇིག་རྟེན་འདིར་ཡུན་རིང་དུ་ཆེས་འབད་པས་ཏེ་འབད་པ་ཆེན་པོས་བསྐོར་བའི་
འཁོར་ལོ་ནི་རྫ་མཁན་དེའི་རྩོལ་བ་ད་ལྟར་སྐྱེས་པ་མེད་པ་བཞིན་དུ་འང་འཁོར་ཞིང་།
བུམ་པ་ལ་སོགས་པའི་རྒྱུར་མཐོང་བ་ལྟར་ཏེ་དེ་བཞིན་དུ་སངས་རྒྱས་པའི་ཚེ་ད་ལྟ་སྐྱེས་



446
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་འབད་རྩོལ་གྱི་རྟོག་པ་མེད་བཞིན་དུ་ཆོས་ཀྱི་སྐུའི་བདག་ཉིད་ཅན་གྱི་སྐུ་ཉིད་ལ་
བཞུགས་པའི་སངས་རྒྱས་དེའི་འཕྲིན་ལས་འཇུག་པ་ནི་གདུལ་བྱའི་སྐྱེ་བོའི་དགེ་བའི་
སྟོབས་དང་སངས་རྒྱས་ཀྱི་སྔོན་གྱི་སྨོན་ལམ་གྱི་ཁྱད་པར་གྱིས་ཏེ་མཐུས་འཕངས་པ་སྟེ་
ཤུགས་ལས་ཡིན་པས་ཆེས་བསམ་གྱིས་མི་ཁྱབ་པ་ཡིན་ནོ། །ཞེས་པའོ། །
གཉིས་པ། སྐུ་དང་ཡོན་ཏན་གྱི་རྣམ་གཞག་ལ་གཉིས། སྐུའི་རྣམ་གཞག་
དང་། སྟོབས་ཀྱི་ཡོན་ཏན་གྱི་རྣམ་གཞག་གོ །དང་བོ་ལ་གསུམ། ཆོས་ཀྱི་སྐུ་དང་།
ལོངས་སྤྱོད་རྫོགས་པའི་སྐུ་དང་། རྒྱུ་མཐུན་པའི་སྐུ་བཤད་པའོ། །དང་བོ་འཆད་པར།
ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་
རྣམས་ཆོས་སྐུ་སྟེ། །དེ་ཚེ་ སྐྱེ་བ་ མེད་ ཅིང་ འགག་ པ་མེད། །སེམས་
འགགས་པས་དེ་ སྐུ་ཡིས་མངོན་སུམ་མཛད། །ཅེས་བྱུང་། དོན་ནི། ཤེས་
བྱའི་གཉིས་སྣང་གི་བུད་ཤིང་སྐམ་པོ་མ་ལུས་པ་ཡེ་ཤེས་མེ་དང་འདྲ་བས་བསྲེགས་པས་
གཉིས་སྣང་གི་སྤྲོས་པ་མ་ལུས་པ་ཞི་བ་དེ་ནི་རྒྱལ་བ་རྣམས་ཀྱི་ཆོས་ཀྱི་སྐུ་སྟེ། ཆོས་ཉིད་
ཀྱི་སྐུ་དེ་ཚེ་རང་བཞིན་གྱིས་སྐྱེ་བ་མེད་ཅིང་། འགག་པ་མེད་པ་སྟེ་སེམས་སེམས་བྱུང་
གི་གཉིས་སྣང་འགགས་པས་ཆོས་སྐུ་དེ་ལོངས་སྤྱོད་རྫོགས་པའི་སྐུ་ཡིས་མངོན་སུམ་དུ་
མཛད་དོ། །ཞེས་པའོ། །
།
གཉིས་པ་འཆད་པར། ཞི་སྐུ་དཔག་བསམ་ཤིང་ལྟར་གསལ་གྱུར་
ཅིང་། །ཡིད་བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་བར་
དུ་འཇིག་རྟེན་འབྱོར་སླད་རྟག །འདི་ནི་སྤྲོས་དང་བྲལ་ལ་སྣང་བར་
འགྱུར། །ཞེས་བྱུང་། དོན་ནི། སེམས་སེམས་བྱུང་གི་རྣམ་རྟོག་ཞི་བའི་སྐུ་དེ་དཔག་
བསམ་གྱི་ཤིང་ལྟར་གསལ་བར་གྱུར་ཅིང་། ཡིད་བཞིན་གྱི་ནོར་བུ་ཇི་ལྟ་བ་བཞིན་དུ་



447
༄༅། །འབྲས་བུའི་ས་བཤད་པ། ་བ ་
རྣམ་པར་མི་རྟོག་པ་སྟེ། ཀུན་སློང་གི་རྣམ་རྟོག་མེད་ཀྱང་། འགྲོ་བ་ཐམས་ཅད་གྲོལ་གྱི་
བར་དུ་གདུལ་བྱའི་འཇིག་རྟེན་གྱི་འབྱོར་པའི་སླད་དུ་རྟག་ཏུ་ཡུན་རིང་བོར་གནས་པ་
འདི་ནི་སྤྲོས་པ་དང་བྲལ་བའི་བྱང་སེམས་འཕགས་པ་རྣམས་ལ་སྣང་བར་འགྱུར་རོ། །
ཞེས་པའོ། །
གསུམ་པ་རྒྱུ་མཐུན་པའི་སྐུ་བཤད་པ་ལ་གསུམ། སྐུ་དང་བ་སྤུའི་ཁུང་བུ་གཅིག་
ཏུ་རང་གི་སྤྱོད་པ་མཐུན་ཚུལ་དང༌། གནས་དེར་གཞན་གྱི་སྤྱོད་པ་སྟོན་ཚུལ། བཞེད་
པ་ལ་མངའ་བསྒྱུར་བ་ཕུན་སུམ་ཚོགས་པ་བཤད་པའོ། །དང་བོ་འཆད་པར། ཐུབ་
དབང་དུས་ གཅིག་ཁོ་ནར་དེའི་རྒྱུ་མཐུན། །གཟུགས་ སྐུ་ གཅིག་ལ་
རང་གི་སྐྱེ་གནས་སྐབས། །སྔར་འགགས་གསལ་དང་མ་འཆོལ་བྱུང་
ཚུལ་ནི། །མ་ལུས་ཀྱིས་བཀྲ་ མཐའ་དག་སྟོན་ པར་ མཛད། །སངས་
རྒྱས་ཞིང་ ཇི་ འདྲར་ཐུབ་ དབང་ དེ་ དང་། །དེ་ དག་ སྐུ་སྤྱོད་ མཐུ་
སྟོབས་ཇི་འདྲ་དང༌། །ཉན་ཐོས་དགེ་འདུན་ཇི་སྙེད་ཇི་ལྟ་དང་། །
བྱང་ཆུབ་སེམས་རྣམས་དེར་གཟུགས་ཇི་འདྲ་དང་། །ཇི་འདྲའི་ཆོས་
དང་དེར་བདག་ཇི་འདྲ་དང་། །ཆོས་ཐོས་སྤྱོད་པ་གང་ལ་སྤྱད་པ་
དང་། །སྦྱིན་ གང་ ཅི་ ཙམ་དེ་དག་ ལ་ ཕུལ་ བ། །དེ་ནི་ མ་ ལུས་སྐུ་
གཅིག་ལ་ སྟོན་ མཛད། །དེ་ བཞིན་ ཚུལ་ ཁྲིམས་ བཟོད་ བརྩོན་ ཏིང་
འཛིན་དང་། །ཤེས་རབ་སྤྱོད་ ཚེ་ སྔར་ གྱི་ གནས་ སྐབས་ གང་། །མ་
ཚང་མེད་དེ་དག་ ཉིད་སྤྱོད་པ་ཀུན། །སྐུ་ཡི་བ་སྤུའི་ཁུང་བུརའང་
གསལ་བར་སྟོན། །ཅེས་བྱུང་། དོན་ནི། ཐུབ་པའི་དབང་བོས་ཆོས་ལོངས་ཀྱི་སྐུ་
དེའི་རྒྱུས་མཐུན་པའི་གཟུགས་སྐུ་གཅིག་ལ་དང་དེའི་བ་སྤུའི་ཁུང་བུ་གཅིག་ལ་འཁོར་



448
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བ་ཐོག་མ་མེད་པ་ནས་བྱུང་ཟིན་འགགས་པ་རྣམས་གསལ་བ་དང་མ་འཆོལ་བ་སྟེ་མ་
འདྲེས་པར་བྱུང་ཚུལ་ནི་མ་ལུས་ཀྱིས་བཀྲ་བ་སྟེ་མཐའ་དག་མེ་ལོང་ཤིན་ཏུ་དག་པ་ལ་
གཟུགས་བརྙན་ལྟར་དུས་གཅིག་ཁོ་ནར་ལྷུན་གྱིས་གྲུབ་པར་སྟོན་པར་མཛད་དོ། །
སངས་རྒྱས་ཀྱིས་སྔོན་སྦྱིན་པ་སྤྱོད་པ་ན་སངས་རྒྱས་ཀྱི་ཞིང་ཇི་འདྲར་ཏེ་ཇི་འདྲ་བ་ཞིག་
ན་ཐུབ་པའི་དབང་བོའི་མཛད་པ་དེ་དང་། སངས་རྒྱས་དེ་དག་གི་སྐུ་ཡི་སྤྱོད་པ་དང་
མཐུ་སྟོབས་ཇི་འདྲ་བ་དང་འཁོར་ཉན་ཐོས་ཀྱི་དགེ་འདུན་ཇི་སྙེད་པ་དང་། ཆོས་ལ་
ནན་ཏན་གང་བྱས་པས་དགེ་འདུན་དེར་གྱུར་པ་ཇི་ལྟ་བ་སྟེ་ཇི་འདྲ་བ་དང༌། བྱང་
ཆུབ་སེམས་དཔའ་རྣམས་ཞིང་དེར་གཟུགས་མཚན་དཔེས་སྤྲས་པ་སོགས་ཇི་འདྲ་བ་
དང༌། ཇི་འདྲའི་ཆོས་དེ་ཐེག་པ་གཅིག་དང་གསུམ་ལ་བརྩམས་ནས་ཆོས་ཇི་འདྲ་བ་
བསྟན་པ་དང་། ཞིང་དེར་བདག་བྲམ་ཟེ་ལ་སོགས་པའི་རིགས་སུ་སྐྱེ་བ་བློ་ལྡན་ཁྱིམ་
པ་དང་རབ་བྱུང་དུ་གྱུར་པ་ཇི་འདྲ་བ་དང་། ཆོས་ཐོས་ནས་བསླབ་པའི་གཞི་མ་རྫོགས་
པ་དང་རྫོགས་པའི་བསླབ་པ་ཁས་བླངས་ཏེ་བྱང་སེམས་ཀྱི་སྤྱོད་པ་གང་ལ་སྤྱད་པ་དང་།
སངས་རྒྱས་སོགས་ལ་སྦྱིན་པ་གང་ཅི་ཙམ་དེ་དག་ལ་ཕུལ་བ་དེ་ནི། མ་ལུས་པར་སྐུ་
གཅིག་ལ་སྟོན་པར་མཛད་དོ། །དེ་བཞིན་དུ་ཚུལ་ཁྲིམས་དང་བཟོད་པ་དང་བརྩོན་
འགྲུས་དང་། བསམ་གཏན་གྱི་ཏིང་ངེ་འཛིན་དང་། ཤེས་རབ་ཀྱི་ཕར་ཕྱིན་ལ་སྔོན་
སྤྱོད་པའི་ཚེ་སྔར་གྱི་གནས་སྐབས་གང་མ་ཚང་བ་མེད་པ་དེ་དག་ཉིད་སྐུ་གཅིག་ལ་སྟོན་
པར་མཛད་དོ། །སྐུ་གཅིག་ལ་གཅིག་ཆར་དུ་གནས་སྐབས་ཐམས་ཅད་སྟོན་པ་ལྟ་
ཞོག་གི་འོན་ཀྱང་སྔོན་གྱི་ཉིད་ཀྱི་སྤྱོད་པ་ཀུན་སྐུ་ཡི་བ་སྤུའི་ཁུང་བུར་འང་གསལ་བར་
སྟོན་པར་མཛད་དོ། །ཞེས་པའོ། །
གཉིས་པ་འཆད་པར། སངས་ རྒྱས་ གང་ དག་ འདས་ དང་ འབྱུང་



༄༅། །འབྲས་བུའི་ས་བཤད་པ།
449
འགྱུར་གང༌། །གང་ དག་ ད་ ལྟར་ ནམ་ མཁའི་ མཐར་ ཐུག་ པར། །
གདངས་ མཐོན་ ཆོས་ སྟོན་ སྡུག་ བསྔལ་ གྱིས་ བཟུང་ བའི། །འགྲོ་
དབུགས་ འབྱིན་ ཞིང་ འཇིག་ རྟེན་ བཞུགས་ པ་ དང་། །དང་ པོའི་
ཐུགས་བཟུང་བྱང་ཆུབ་སྙིང་བོའི་བར། །དེ་དག་སྤྱོད་ཀུན་དངོས་
རྣམས་མིག་འཕྲུལ་ གྱི། །རང་བཞིན་མཁྱེན་ནས་བདག་བཞིན་བ་སྤུ་
ཡི། །ཁུང་བུར་དུས་གཅིག་ལ་ནི་གསལ་བར་སྟོན། །དེ་བཞིན་དུས་
གསུམ་བྱང་ཆུབ་ སེམས་ དཔའ་ དང༌། །རང་ རྒྱལ་ འཕགས་ པ་ ཉན་
ཐོས་མ་ ལུས་ ཀྱི། །སྤྱོད་ དང་ དེ་ ལྷག་ སྐྱེ་ བོའི་ གནས་ སྐབས་ ནི།།
ཐམས་ཅད་ བ་ སྤུའི་ ཁུང་ བར་ གཅིག་ ཚེ་ སྟོན། །ཅེས་བྱུང་། དོན་ནི།
སངས་རྒྱས་གང་དག་སྔར་འདས་པ་དང་མ་འོངས་པ་ན་འབྱུང་འགྱུར་གང་ཡིན་པ་དང་།
སངས་རྒྱས་གང་དག་ད་ལྟ་ནམ་མཁའི་མཐར་ཐུག་པར་གསུང་གི་གདངས་མཐོན་པོས་
ཆོས་སྟོན་པས་སྡུག་བསྔལ་གྱིས་གདུང་བ་སྟེ་གཟིར་བའི་འགྲོ་བ་རྣམས་དབུགས་འབྱིན་
ཞིང་འཇིག་རྟེན་ན་བཞུགས་པ་དང་། དང་བོའི་ཐུགས་བསྐྱེད་པ་བཟུང་ནས་བྱང་ཆུབ་
ཀྱི་སྙིང་བོའི་བར་དུས་གསུམ་གྱི་རྒྱལ་བ་དེ་དག་གི་སྤྱོད་པ་ཀུན་སངས་རྒྱས་དང་བྱང་
སེམས་དངོས་པོ་རྣམས་ཀྱི་རང་བཞིན་མིག་འཕྲུལ་གྱི་རང་བཞིན་དང་། བདེན་བརྫུན་
ཁྱད་པར་མེད་པར་མཁྱེན་ནས་བསྐལ་བ་དུ་མར་གོམས་པ་རྣམས་ཀྱིས་བདག་གི་སྤྱོད་པ་
ཀུན་སྟོན་པ་བཞིན་དུ་རང་གི་བ་སྤུ་ཡི་ཁུང་བུར་དུས་གཅིག་ལ་ནི་གསལ་བར་སྟོན་པར་
མཛད་པ་དེ་བཞིན་དུ་དུས་གསུམ་གྱི་བྱང་ཆུབ་སེམས་དཔའ་དང་། དུས་གསུམ་གྱི་རང་
རྒྱལ་འཕགས་པ་དང་། ཉན་ཐོས་མ་ལུས་པ་རྣམས་ཀྱི་སྤྱོད་པ་དང་། དེ་རྣམས་ཀྱི་ལྷག་
མ་སོ་སོ་སྐྱེ་བོའི་གནས་སྐབས་ཀྱི་སྤྱོད་པ་ཐམས་ཅད་ནི་བ་སྤུའི་བུ་ག་གཅིག་ཏུ་དུས་



450
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གཅིག་གི་ཚེ་སྟོན་པར་ནུས་སོ། །ཞེས་པའོ། །་་་་་་་་་་
1:| གསུམ་པ་སྟོན་པར། དག་པ་འདི་ནི་བཞེད་པ་འཇུག་པ་ཡིས། །
རྡུལ་གཅིག་ཡུལ་ལ་མཁའ་གཏུགས་འཇིག་རྟེན་དང་། །འཇིག་རྟེན་
མཐའ་ ཡས་ ཕྱོགས་ ཁྱབ་ རྡུལ་ སྟོན་ མོད། །རྡུལ་ རགས་ མི་ འགྱུར་
འཇིག་རྟེན་ཕྲ་མི་འགྱུར། །རྣམ་རྟོག་མི་མངའ་ཁྱོད་ཀྱིས་སྲིད་མཐའི་
བར། །སྐད་ཅིག་དེ་ རེ་ རེ་ ལ་ སྤྱོད་ སྣ་ཚོགས། །ཇི་སྙེད་སྟོན་ པ་དེ་
སྙེད་འཛམ་བུའི་གླིང་། །མ་ལུས་རྡུལ་གང་དེ་སྙེད་ལ་གྲངས་མེད། །
ཅེས་བྱུང་། དོན་ནི། དྲི་མ་མ་ལུས་པས་དག་པའི་སངས་རྒྱས་ཀྱི་མཛད་པ་འདི་ནི་
སངས་རྒྱས་ཀྱི་བཞེད་པ་སྟེ་ཐུགས་ལ་དགོངས་པ་ཙམ་འཇུག་པ་ཡིས་ཏེ་དེའི་སྒོ་ནས་
རྡུལ་གཅིག་གི་ཡུལ་གྱི་ཁྱོན་ལ་ནམ་མཁའ་ཡི་མཐས་གཏུགས་པའི་འཇིག་རྟེན་ཆུད་
པར་བྱེད་པ་དང་། འཇིག་རྟེན་མཐའ་ཡས་ཏེ་མ་ལུས་པའི་ཕྱོགས་ཐམས་ཅད་ཁྱབ་
པར་རྡུལ་གཅིག་གིས་སྟོན་པར་མཛད་མོད། རྡུལ་ཕྲ་བ་གཅིག་བུ་དེ་རགས་པར་མི་
འགྱུར་ལ། འཇིག་རྟེན་ཕྲ་བ་སྟེ་ཆུང་བར་མི་འགྱུར་རོ་དེ་བཞིན་དུ་ཀུན་སློང་གི་རྣམ་
རྟོག་མི་མངའ་བ་ཁྱོད་ཀྱིས་སྲིད་པ་འཁོར་བའི་མཐའི་བར་སྐད་ཅིག་ཤིན་ཏུ་ཐུང་བ་དེ་
རེ་རེ་ལ་སྦྱིན་སོགས་ཀྱི་སྤྱོད་པ་སྣ་ཚོགས་པ་ཇི་སྙེད་སྟོན་པ་དེ་སྙེད་ཀྱི་གྲངས་ནི་འཛམ་
བུའི་གླིང་མ་ལུས་པ་ན་རྡུལ་ཕྲ་རབ་གྲངས་གང་ཇི་སྙེད་ཡོད་པ་དེ་སྙེད་ལ་སྔ་མའི་གྲངས་
དེ་མེད་དོ། །ཞེས་པའོ། །
གཉིས་པ། སྟོབས་ཀྱི་ཡོན་ཏན་ལ་བཞི། སྟོབས་བཅུ་མདོར་བསྟན་པ་དང་།
དེ་རྣམས་རྒྱས་པར་བཤད་པ། ཡོན་ཏན་ཀུན་བརྗོད་མི་ནུས་པའི་ཚུལ། ཡོན་ཏན་
གཉིས་ཤེས་པའི་ཡོན་ཏན་བསྟན་པའོ། །དང་བོ་འཆད་པར། གནས་དང་གནས་



451
༄༅། །འབྲས་བུའི་ས་བཤད་པ། །
མིན་མཁྱེན་སྟོབས་དང་། །དེ་བཞིན་ལས་རྣམ་སྨིན་བློ་དང་། །མོས།
པ་སྣ་ཚོགས་ཐུགས་ཆུད་དང་། །སྣ་ཚོགས་ ཁམས་ནི་མཁྱེན་སྟོབས་
དང་། །དེ་བཞིན་དབང་མཆོག་མཆོག་མ་ཡིན། །མཁྱེན་དང་ཐམས་
ཅད་དུ་ འགྲོ་ དང་། །བསམ་ གཏན་ རྣམ་ཐར་ ཏིང་ འཛིན་ དང༌། །
སྙོམས་ པར་ འཇིག་ སོགས་ བློ་ སྟོབས་ དང་། །སྔོན་ གནས་ དྲན་ པ་
མཁྱེན་པ་དང་། །དེ་བཞིན་འཆི་འཕོ་སྐྱེ་བློ་དང༌། །ཟག་རྣམས་ཟད་
པ་མཁྱེན་སྟོབས་ཏེ། །སྟོབས་ནི་བཅུ་བོ་འདི་དག་གོ །ཞེས་བྱུང་། དོན་
ནི། གནས་དང་གནས་མིན་མཁྱེན་པའི་སྟོབས་དང་། དེ་བཞིན་དུ་ལས་ཀྱི་རྣམ་པར་
སྨིན་པ་བློ་སྟེ་མཁྱེན་པའི་སྟོབས་དང་། མོས་པ་སྣ་ཚོགས་པ་ཐུགས་སུ་ཆུད་པའི་སྟོབས་
དང༌། སྣ་ཚོགས་ཁམས་ནི་སྟེ་ཁམས་སྣ་ཚོགས་པ་མཁྱེན་པའི་སྟོབས་དང་། དེ་བཞིན་
དུ་དབང་བོ་མཆོག་དང་མཆོག་མ་ཡིན་པ་མཁྱེན་པའི་སྟོབས་དང་། ཐམས་ཅད་དུ་
འགྲོ་བའི་ལམ་མཁྱེན་པའི་སྟོབས་དང་། བསམ་གཏན་དང་རྣམ་པར་ཐར་པ་དང་
ཏིང་ངེ་འཛིན་དང་། སྙོམས་པར་འཇུག་པ་སོགས་བློ་སྟེ་མཁྱེན་པའི་སྟོབས་དང་།
སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་དང་། དེ་བཞིན་དུ་འཆི་འཕོ་བ་དང་
སྐྱེ་བ་དང་གནས་པ་བློ་སྟེ་མཁྱེན་པའི་སྟོབས་དང་། ཟག་པ་རྣམས་ཟད་པ་མཁྱེན་པའི་
སྟོབས་ཏེ། སྟོབས་ནི་བཅུ་བོ་འདི་དག་ཏུ་ཡོད་དོ། །ཞེས་པའོ། །་
ང་གཉིས་པ་ལ་གཉིས། གནས་དང་གནས་མིན་མཁྱེན་པ་སོགས་ཀྱི་སྟོབས་ལྔ་
བཤད་པ་དང་། ཐམས་ཅད་དུ་འགྲོ་བའི་ལམ་མཁྱེན་པ་སོགས་ཀྱི་སྟོབས་ལྔ་བཤད་
པའོ། ། དང་བོ་འཆད་ པར། རྒྱུ་ གང་ ཞིག་ ལས་ གང་ ཞིག་ ངེས་ པར་ སྐྱེ་
འགྱུར་བ། །དེ་ནི་དེ་ཡི་གནས་སུ་དེ་མཁྱེན་རྣམས་ཀྱིས་གསུངས། །



452
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ། །
བཤད་པ་ལས་བཟློག་གནས་མིན་ཤེས་བྱ་མཐའ་ཡས་པ། །མཁྱེན་པ་
ཐོགས་པ་ སྤངས་པ་དེ་ནི་སྟོབས་སུ་བཤད། །འདོད་དང་མི་འདོད་
དེ་ལས་བཟློག་དང་ཟད་དངོས་ཀྱི། །ལས་དང་དེ་ཡི་རྣམ་སྨིན་ཤིན་
ཏུ་ སྣ་ ཚོགས་ ལའང་། །མཁྱེན་ པ་ ནུས་ མཐུ་ ཐོགས་ མེད་ སོ་ སོར་
འཇུག་ འགྱུར་ བ། །དུས་ གསུམ་ ཤེས་བྱ་ཁྱབ་ མཛད་ དེ་ ནི་ སྟོབས་ སུ་
འདོད། །འདོད་ཆགས་སོགས་ཀྱི་འབྱུང་བའི་སྟོབས་ཀྱིས་འདོད་པ་ནི། །
ཤིན་ཏུ་སྣ་ཚོགས་དམན་འབྲིང་གང་ཡང་ཁྱད་འཕགས་འདོད། །དེ་ལས་
གཞན་རྣམས་ཀྱིས་གཡོགས་མོས་ ལའང་ མཁྱེན་པ་ནི། །དུས་གསུམ་
འགྲོ་བ་མ་ལུས་ཁྱབ་པ་སྟོབས་ཞེས་བྱ། །སངས་རྒྱས་ཁམས་ཀྱི་རྣམ་
པར་དབྱེ་ལ་མཁས་རྣམས་ཀྱིས། །མིག་སོགས་རྣམས་ཀྱི་རང་བཞིན་
གང་ དེ་ ཁམས་ སུ་ གསུངས། ། རྫོགས་ པའི་ སངས་ རྒྱས་ རྣམས་ ཀྱི་
མཁྱེན་ པ་ མཐའ་ ཡས་ ཤིང་། ། རྣམ་ ཀུན་ ཁམས་ ཀྱི་ ཁྱད་ པར་ ལ་
འཇུག་སྟོབས་ སུ་ འདོད། །ཀུན་ ཏུ་ རྟོགས་ སོགས་ ཆེས་ རྣོ་ ཉིད་ ནི་
མཆོག་བཞེད་ལ། །འབྲིད་ གནས་ སྐབས་ དང་རྡུལ་ ཉིད་ མཆོག་མིན་
པར་བཤད་དང་། །མིག་ལ་སོགས་དང་ཕན་ཚུན་སྒྲུབ་ནུས་ཆུབ་ པ་
ལ། །རྣམ་པ་ཐམས་ཅད་མཁྱེན་པ་ཆགས་མེད་སྟོབས་སུ་གསུངས། །
ཞེས་བྱུང་། དོན་ནི། རྒྱུ་གང་ཞིག་ལས་འབྲས་བུ་གང་ཞིག་ངེས་པར་སྐྱེ་བར་འགྱུར་བ་
སྟེ་སྐྱེ་བའི་རྒྱུ་དེ་ནི་འབྲས་བུ་དེ་ཡི་གནས་སུ་དེ་ལྟར་མཁྱེན་པའི་སངས་རྒྱས་ཀྱིས་
གསུངས་ཏེ། དཔེར་ན། མི་དགེ་བ་ལས་རྣམ་སྨིན་ཡིད་དུ་མི་འོང་བ་འབྱུང་ལ་བཤད་
པ་དེ་ལས་བཟློག་པ་ནི་གནས་མིན་པ་སྟེ། དཔེར་ན། དགེ་བ་ལས་རྣམ་སྨིན་ཡིད་དུ་



453
༄༅། །འབྲས་བུའི་ས་བཤད་པ།
མི་འོང་བ་འབྱུང་བ་གནས་མ་ཡིན་ཞིང་། གོ་སྐབས་མེད་པ་ལྟ་བུའོ། །དེ་འདྲ་བའི་
གནས་དང་གནས་མ་ཡིན་པའི་ཤེས་བྱ་མཐའ་ཡས་པ་མཁྱེན་པ་ལ། །ཐོགས་པ་
སྤངས་པ་སྟེ་ཐོགས་པ་མེད་པ་དེ་ནི་གནས་དང་གནས་མིན་མཁྱེན་པའི་སྟོབས་སུ་
བཤད་དོ། །འདོད་པ་དགེ་བ་དང་མི་འདོད་པ་མི་དགེ་བ་སྟེ་མ་འདྲེས་པ་གནས་དང་
དེ་ལས་བཟློག་པ་སྟེ་དཀར་ནག་འདྲེས་མ་དང་ལས་ངན་པ་ཟད་བྱེད་ཟག་མེད་དངོས་
པོའི་རང་བཞིན་གྱི་ལས་རྣམས་དང་ལས་དེ་ཡི་རྣམ་སྨིན་ཤིན་ཏུ་མི་འདྲ་བ་སྣ་ཚོགས་
ལའང་མཁྱེན་པ་ནུས་མཐུ་ཐོགས་པ་མེད་པར་སོ་སོར་འཇུག་པར་འགྱུར་བ་དུས་གསུམ་
གྱིས་བསྡུས་པའི་ལས་འབྲས་ཀྱི་ཤེས་བྱ་ཀུན་ལ་ཁྱབ་པར་མཛད་པ་དེ་ནི་སྟོབས་སུ་
འདོད་དོ། །འདོད་ཆགས་དང་སོགས་ཀྱིས་བསྡུས་པ་དད་པ་ལ་སོགས་པ་རྣམས་ཀྱི་
འབྱུང་བའི་སྟེ་ས་བོན་གྱི་སྟོབས་ཀྱིས་འདོད་པ་ནི་ཤིན་ཏུ་སྣ་ཚོགས་པ་དམན་པ་དང་།
འབྲིང་དང་། གང་ཡང་ཁྱད་པར་དུ་འཕགས་པའི་འདོད་པ་དང་མོས་པ་དེ་ལས་
གཞན་ཞེ་སྡང་ལྟ་བུ་རྣམས་ཀྱིས་གཡོགས་པ་སྟེ་བསྒྲིབས་པའི་དད་སོགས་ཀྱི་མོས་པ་
ལའང་མཁྱེན་པ་ནི་དུས་གསུམ་དུ་འགྲོ་བ་སྟེ་འཇུག་པས་མོས་པའི་ཡུལ་ཤེས་བྱ་མ་ལུས་
པ་ལ་ཁྱབ་པ་ནི་མོས་པ་སྣ་ཚོགས་པ་མཁྱེན་པའི་སྟོབས་ཞེས་བྱའོ། ། སངས་རྒྱས་
ཁམས་བནྡོ་བརྒྱད་ཀྱི་རྣམ་པར་དབྱེ་བ་ལ་མཁས་པ་རྣམས་ཀྱིས་མིག་ལ་སོགས་པ་
རྣམས་ཀྱི་རང་བཞིན་ནང་སྟོང་བ་ཉིད་ལ་སོགས་པ་གང་ཡིན་པ་དེ་ཁམས་སུ་གསུངས་
པའི་ཁམས་ཀྱི་རབ་དབྱེ་རྣམ་པ་ཀུན་ཀྱི་ཁྱད་པར་རྣམས་ལ་རྫོགས་པའི་སངས་རྒྱས་
རྣམས་ཀྱི་མཁྱེན་པ་མཐའ་ཡས་འཇུག་པ་ནི་ཁམས་སྣ་ཚོགས་པ་མཁྱེན་པའི་སྟོབས་སུ་
འདོད་དོ། །ཕྱིན་ཅི་ལོག་གི་ཀུན་ཏུ་རྟོག་པ་ནི་ཆགས་སོགས་སྐྱེད་པ་ལ་དབང་བས་ན་
དབང་བོའོ། །སོགས་སྒྲས་བསྡུས་པ་དད་པ་སོགས་ཆེས་རྣོ་བ་ཉིད་ནི་དབང་བོ་མཆོག་



454
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྟེ་ཆེན་པོར་བཞེད་ལ་དབང་བོ་འབྲིང་གི་གནས་སྐབས་དང་དབང་བོ་རྟུལ་བ་ཉིད་ནི་
མཆོག་མིན་པར་བཤད་པ་དང་། མིག་ལ་སོགས་པ་དབང་བོ་ཉེར་གཉིས་ཀྱི་ངོ་བོ་དང་
ཕན་ཚུན་འབྲས་བུ་སྒྲུབ་ནུས་སུ་ཆུབ་པ་སྟེ་ཐུགས་སུ་ཆུད་ལ་རྣམ་པ་ཐམས་ཅད་མཁྱེན་
པ་ཆགས་ཐོགས་མེད་པ་དེ་ནི་དབང་བོ་མཆོག་དང་མཆོག་མ་ཡིན་པ་མཁྱེན་པའི་
སྟོབས་སུ་གསུངས་སོ། །ཞེས་པའོ། །་་་་་་
དང་། གཉིས་པ་འཆད་པར། ལམ་འགའ་རྒྱལ་བ་ཉིད་དང་འགའ་ཞིག་
རང་རྒྱལ་གྱི། །བྱང་ཆུབ་དང་ནི་ཉན་ཐོས་བྱང་ཆུབ་ཡི་དྭགས་དང་། །
དུད་འགྲོ་ལྷ་མི་རྣམས་དང་དམྱལ་ལ་སོགས་འགྲོ་བ། །དེ་ལ་མཁྱེན་
པ་ཆགས་ མེད་ མཐའ་ ཡས་ སྟོབས་ སུ་ འདོད། །འཇིག་ རྟེན་ མཐའ་
ཡས་རྣལ་འབྱོར་བྱེ་བྲག་ལ་ཐ་དད། །བསམ་གཏན་རྣམ་ཐར་བརྒྱད་
གང་ཞི་གནས་ གང་དག་དང་། །སྙོམས་འཇུག་ཁྱད་པར་ གང་ དག་
གཅིག་དང་ བརྒྱུད་ གྱུར་ པ། །དེ་ ལ་ མཁྱེན་ པ་ ཐོགས་མེད་ འདི་ ནི་
སྟོབས་ སུ་ བཤད། །ཇི་ སྲིད་ གཏི་མུག་ དེ་ སྲིད་ སྲིད་ གནས་ འདས་
བདག་དང་། །སེམས་ཅན་གཞན་ རེ་རེ་ཡི་སྲིད་པའི་སེམས་ཅན་ནི། །
ཇི་སྙེད་དེ་སྙེད་ མཐའ་ ཡས་ གཞིར་བྱས་ ཡུལ་ཕྱོགས་དང་། །བཅས་
རྣམས་ ལ་ བློ་ གང་ དང་ གང་ ཡིན་ སྟོབས་ སུ་ བཤད། ། སེམས་ ཅན་
རྣམས་ཀྱི་སེམས་ཅན་རེ་རེའི་འཆི་འཕོ་དང་། །སྐྱེ་གང་འཇིག་རྟེན་
ལ་གནས་ནམ་མཁའི་མཐར་ཐུག་དང༌། །བཀྲ་མང་དེ་ལ་མཁྱེན་པ་
དུས་དེར་ འཇུག་ པ་ཡིས། །མ་ ཆགས་ རྣམ་ ཀུན་ཡོངས་ དག་ མཐའ་
ཡས་སྟོབས་སུ་འདོད། །རྣམ་ཀུན་མཁྱེན་པའི་སྟོབས་ཀྱིས་མྱུར་ཏུ་



455
1:|:ཀྱི ༄༅། །འབྲས་བུའི་ས་བཤད་པ། །
རྒྱལ་རྣམས་ཀྱི། །ཉོན་མོངས་དག་ནི་བག་ཆགས་དང་བཅས་འཇིག་
འགྱུར་དང༌། །སློབ་མ་ལ་སོགས་ཉོན་མོངས་བློ་ཡིས་འགོག་པ་གང་། །
དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད། །ཅེས་བྱུང་།
དོན་ནི། ལམ་འགའ་ཞིག་རྒྱལ་བ་སངས་རྒྱས་ཉིད་དུ་འགྲོ་བ་དང་། ལམ་འགའ་ཞིག་
རང་རྒྱལ་གྱི་བྱང་ཆུབ་དང་ནི་འགའ་ཞིག་ཉན་ཐོས་ཀྱི་བྱང་ཆུབ་ཏུ་འགྲོ་བ་དང་།
འགའ་ཞིག་ཡི་དྭགས་དང་དུད་འགྲོ་དང་ལྷ་མི་རྣམས་དང་དམྱལ་བ་དང་སོགས་ཀྱིས་
ཡང་དག་པ་དང་ལོག་པར་ངེས་པའི་ལམ་ལ་སོགས་པ་དེ་རྣམས་ལ་མཁྱེན་པ་ཆགས་
ཐོགས་མེད་པ་ནི་མཐའ་ཡས་པ་སྟེ་ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་སུ་
འདོད་དོ། །འཇིག་རྟེན་གྱི་ཁམས་མཐའ་ཡས་པ་ན་ཡོད་པའི་རྣལ་འབྱོར་པའི་དབང་
བོ་རྣོ་རྟུལ་ལ་སོགས་པའི་བྱེ་བྲག་ལ་སྟེ་ཁྱད་པར་གྱི་དབྱེ་བ་ཐ་དད་པ་བསམ་གཏན་བཞི་
དང་རྣམ་ཐར་བརྒྱད་དང་གང་ཞི་གནས་གང་དག་སྟེ་ཏིང་ངེ་འཛིན་རྣམས་དང་སྙོམས་
འཇུག་གི་ཁྱད་པར་གང་དག་གཅིག་དང་བརྒྱད་དུ་གྱུར་པ་སྟེ་མཐར་གནས་སྙོམས་
འཇུག་དགུ་དང་། ཀུན་བྱང་དེ་དག་ལ་མཁྱེན་པ་ཐོགས་པ་མེད་པ་འདི་ནི་ཀུན་ནས་
ཉོན་མོངས་པ་དང་རྣམ་པར་བྱང་བ་མཁྱེན་པའི་སྟོབས་སུ་བཤད་དོ། །ཇི་སྲིད་དུ་གཏི་
མུག་དེ་སྲིད་པ་སྟེ་གཅིག་ནས་གཅིག་ཏུ་བརྒྱུད་པ་ཐོག་མ་མེད་པའི་སྲིད་པར་གནས་པ་
ན་འདས་པའི་དུས་སུ་བདག་དང་སེམས་ཅན་གཞན་རེ་རེ་ཡི་སྲིད་པར་སྐྱེ་བའི་སེམས་
ཅན་ནི་ཇི་སྙེད་པ་དེ་སྙེད་ཀྱི་སེམས་ཅན་མཐའ་ཡས་པ་སྐྱེད་བྱེད་ཀྱི་གཞིར་ཏེ་རྒྱུ་དང་
བཅས་པ་དང་། སྐྱེ་བའི་ཡུལ་ཕྱོགས་དང་བཅས་པ་དྲན་པའི་ཡུལ་རྣམས་ལ་བློ་ཐོགས་
པ་མེད་པ་གང་དང་གང་ཡིན་པ་དེ་ནི་སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་
སུ་བཤད་དོ། །སེམས་ཅན་རྣམས་ཀྱི་སེམས་ཅན་རེ་རེའི་འཆི་འཕོ་བ་དང་སྐྱེ་བ་གང་



456
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཡིན་པ་འཇིག་རྟེན་ལ་གནས་པ་ལས་ཀྱི་བཟོ་བོས་ནམ་མཁའི་མཐར་ཐུག་པ་དང་
མཉམ་པའི་བཀྲ་བར་བྱས་པ་མང་བོ་དེ་དག་ལ་མཁྱེན་པ་དུས་དེར་མ་འཆོལ་བར་
ཐོགས་མེད་དུ་འཇུག་པ་ཡིས་ཡུལ་གང་ལའང་མ་ཆགས་པར་རྣམ་པ་ཀུན་ཏུ་ཡོངས་སུ་
དག་པ་ཡུལ་མཐའ་ཡས་པ་ཅན་ནི་འཆི་འཕོ་བ་དང་སྐྱེ་བ་མཁྱེན་པའི་སྟོབས་སུ་འདོད་
དོ། །རྣམ་པ་ཀུན་མཁྱེན་པའི་རྒྱལ་བ་རྣམས་ཀྱི་སྟོབས་ཀྱིས་མྱུར་ཏུ་རྒྱལ་བ་རྣམས་ཀྱི་
ཆགས་སོགས་ཉོན་མོངས་པ་དག་ནི་བག་ཆགས་དང་བཅས་ཐམས་ཅད་འཇིག་པ་སྟེ་
བཅོམ་པར་འགྱུར་བ་དང་། སློབ་མ་ཉན་ཐོས་དང་ལ་སོགས་པའི་རང་རྒྱལ་རྣམས་
ཀྱིས་ཉོན་མོངས་པ་རྣམས་ཟག་མེད་བློ་ཡིས་འགོག་པ་སྟེ་སྤངས་པ་གང་ཡིན་པ་དེ་དག་
ལ་མཁྱེན་པ་ཆགས་པ་སྟེ་ཐོགས་པ་མེད་པ་ཡུལ་མཐའ་ཡས་པ་ཅན་ནི་ཟག་པ་ཟད་པ་
མཁྱེན་པའི་སྟོབས་སུ་འདོད་དོ། །ཞེས་པའོ། །་་་ ་་་
བ་གསུམ་པ་ཡོན་ཏན་ཀུན་བརྗོད་མི་ནུས་པའི་ཚུལ་འཆད་པར། ནམ་མཁའ་
མེད་པས་འདབ་ཆགས་ལྡོག་པར་མི་འགྱུར་གྱི། །འདིར་ནི་རང་མཐུ་
ཟད་པས་ ལྡོག་པར་ འགྱུར་དེ་བཞིན། །སློབ་ མ་ དང་ བཅས་ སངས་
རྒྱས་སྲས་རྣམས་སངས་རྒྱས་ཀྱི། །ཡོན་ཏན་མཁའ་ལྟར་མཐའ་ཡས་
མ་ བརྗོད་ ལྡོག་ པར་ འགྱུར། །དེ་ཕྱིར་ བདག་འདྲས་ཁྱོད་ ཡོན་ འདི་
དག་ཅི། །ཤེས་པ་དང་ནི་བརྗོད་པར་ནུས་འགྱུར་རམ། - །འོན་ཀྱང་
དེ་དག་ འཕགས་ པ་ ཀླུ་ སྒྲུབ་ཀྱིས། །བཤད་ ཕྱིར་དོགས་སྤངས་ཅུང་
ཞིག་ཙམ་ཞིག་སྨྲས། །ཞེས་བྱུང་། དོན་ནི། སངས་རྒྱས་ཀྱི་ཡོན་ཏན་མཐའ་
དག་སེམས་ཅན་གཞན་གྱིས་བརྗོད་པར་མི་ནུས་པ་དཔེར་ན། ནམ་མཁའ་མེད་པ་སྟེ་
ཟད་པས་འདབ་ཆགས་ཀྱི་དབང་བོ་དེ་ལྡོག་པར་མི་འགྱུར་གྱི། འདིར་ནི་འཕུར་འཕུར་



༄༅། །འབྲས་བུའི་ས་བཤད་པ།
457
བས་ནམ་ཞིག་ན་རང་གི་མཐུ་སྟོབས་ཟད་པས་ལྡོག་པར་འགྱུར་བ་དེ་བཞིན་དུ་སློབ་མ་
ཉན་ཐོས་དང་བཅས་པའི་རང་རྒྱལ་དང་། སངས་རྒྱས་སྲས་ས་ཆེན་པོ་ལ་ཞུགས་པ་
རྣམས་ཀྱིས་ཀྱང་། སངས་རྒྱས་ཀྱི་ཡོན་ཏན་ནམ་མཁའ་ལྟར་མཐའ་ཡས་པས་མ་
བརྗོད་པར་ལྡོག་པར་འགྱུར་བ་ནི་སངས་རྒྱས་ཀྱི་ཡོན་ཏན་ཟད་པ་མིན་གྱི་རང་གི་བློའི་
སྟོབས་ཟད་པས་ཡིན་ནོ། །དེ་ཡི་ཕྱིར་འགྲེལ་བ་མཛད་པ་བདག་འདྲའི་སྟེ་བདག་ལྟ་
བུས་སངས་རྒྱས་ཁྱོད་ཀྱི་ཡོན་ཏན་འདི་དག་ནི་ཤེས་པ་དང་ནི་བརྗོད་པར་ནུས་པར་
འགྱུར་རམ་སྟེ་བརྗོད་མི་ནུས་སོ། ། རང་སྟོབས་ཀྱིས་བརྗོད་མི་ནུས་མོད་འོན་ཀྱང་
སངས་རྒྱས་ཀྱི་ཡོན་ཏན་དེ་དག་འཕགས་པ་ཀླུ་སྒྲུབ་ཀྱིས་བཤད་པའི་ཕྱིར། དེ་ལ་
བརྟེན་ནས་བདག་གིས་དོགས་པ་སྤངས་པ་སྟེ་ཚམ་ཚོམས་མེད་པར་ཡོན་ཏན་ཅུང་
ཟད་ཙམ་ཞིག་སྨྲས་པ་ཡིན་ནོ། །ཞེས་པའོ། ། དེ་
བཞི་བ། ཡོན་ཏན་གཉིས་ཤེས་པའི་ཡོན་ཏན་འཆད་པར། ཟབ་མོ་སྟོང་
བ་ཉིད་ཡིན་ཏེ། །ཡོན་ཏན་གཞན་རྣམས་རྒྱ་ཆེ་བའོ། །ཟབ་དང་རྒྱ་
ཆེའི་ཚུལ་ཤེས་པས། །ཡོན་ཏན་འདི་དག་འཐོབ་པར་འགྱུར། །ཞེས་
བྱུང་། དོན་ནི། བསྟན་བཅོས་འདི་ལས་སངས་རྒྱས་ཀྱི་ཡོན་ཏན་ཟབ་རྒྱས་གཉིས་
བསྟན་པའི་ཟབ་མོ་ནི་སྟོང་བ་ཉིད་ཆོས་ཀྱི་སྐུ་དང་། གཞི་ལམ་གྱི་སྟོང་བ་ཉིད་ཡིན་ཏེ།
ཡོན་ཏན་དེ་ལས་གཞན་པ་ས་བཅུ་གཅིག་གི་ཡོན་ཏན་དང་སྟོབས་ལ་སོགས་པ་བཤད་
པ་རྣམས་ནི་རྒྱ་ཆེ་བའོ། །དེ་འདྲའི་ཟབ་པ་དང་རྒྱ་ཆེ་བའི་ཡོན་ཏན་གྱི་ཚུལ་ཤེས་པས་
ནི་དོན་དེ་གཉིས་ཤེས་ནས་བསྒོམས་པས་སངས་རྒྱས་ཀྱི་ཡོན་ཏན་འདི་དག་འཐོབ་
པར་འགྱུར་རོ། །ཞེས་པའོ། ། ། །ནད་ དང་། དེ་
མ| གསུམ་པ་སྤྲུལ་སྐུ་སྟོན་པར། སླར་ཡང་མི་གཡོའི་སྐུ་མངའ་ཁྱོད་ཀྱིས་



458
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
སྲིད་གསུམ་བྱོན་ནས་སྤྲུལ་རྣམས་ཀྱིས། །གཤེགས་པ་དང་ནི་བལྟམས་
དང་བྱང་ཆུབ་ཞི་བའི་འཁོར་ལོའང་སྟོན་པར་མཛད། །དེ་ལྟར་ཁྱོད་
ཀྱིས་འཇིག་རྟེན་གཡོ་བག་སྤྱོད་ཅན་རེ་བའི་ཞགས་པ་ནི། །མང་བོས་
བཅིངས་པ་མ་ལུས་ཐུགས་རྗེས་མྱ་ངན་འདས་པར་བཀྲི་བར་མཛད། །
ཅེས་བྱུང་། དོན་ནི། སླར་ཡང་དེ་ཁོ་ན་ཉིད་ལ་མཉམ་པར་བཞག་པ་ལས་མི་གཡོའི་
སྟེ་མི་གཡོ་བའི་སྐུ་མངའ་བ་ཁྱོད་ཀྱིས་ས་འོག་ས་སྟེང་ས་བླའི་སྲིད་པ་གསུམ་དུ་བྱོན་
ནས་སྤྲུལ་བའི་སྐུ་རྣམས་ཀྱིས་དགའ་ལྡན་ནས་མི་ཡུལ་དུ་གཤེགས་པ་དང་ནི་སྐུ་
བལྟམས་པ་དང་། བྱང་ཆུབ་ཞི་བ་མྱ་ངན་ལས་འདས་པའི་གྲོང་ཁྱེར་དུ་འཇུག་པའི་
ཆོས་ཀྱི་འཁོར་ལོའང་གདུལ་བྱའི་དབང་བོ་དང་འཚམས་པར་སྟོན་པར་མཛད་དོ། །
དེ་ལྟར་ཁྱོད་ཀྱིས་འཇིག་རྟེན་ཏེ་སེམས་ཅན་གཡོ་བག་སྟེ་སྣ་ཚོགས་པའི་སྤྱོད་པ་ཅན་རེ་
བའི་སྟེ་སྲེད་པའི་ཞགས་པ་ནི་མང་བོས་བཅིངས་པ་མ་ལུས་པ་ཐུགས་རྗེས་ཏེ་ཐུགས་རྗེ་
ཆེན་པོས་མྱ་ངན་ལས་འདས་པར་བཀྲི་བ་སྟེ་འགོད་པར་མཛད་དོ། །ཞེས་པའོ། །
བཞི་བ། ཐེག་པ་གཅིག་ཏུ་སྒྲུབ་པ་འཆད་པར། གང་ཕྱིར་འདི་ན་དེ་
ཉིད་ཤེས་ལས་དྲི་མ་མཐའ་དག་སེལ་བ་ནི། །ལྷུར་བྱེད་གཞན་མེད་
ཆོས་རྣམས་དེ་ཉིད་རྣམ་འགྱུར་དབྱེ་བའང་བསྟེན་མིན་ཞིང་། །དེ་
ཉིད་ཡུལ་ཅན་བློ་གྲོས་འདི་ཡང་ཐ་དད་འགྱུར་བ་མ་ཡིན་པ། །དེ་
ཡི་ཕྱིར་ན་ཁྱོད་ཀྱིས་འགྲོ་ལ་ཐེག་པ་མི་མཉམ་དབྱེར་མེད་བསྟན། །
གང་ཕྱིར་འགྲོ་ལ་ཉེས་པ་སྐྱེད་བྱེད་སྙིགས་མ་འདི་དག་ཡོད་གྱུར་པ། །
དེ་ཕྱིར་འཇིག་རྟེན་ སངས་རྒྱས་སྤྱོད་ཡུལ་ གཏིང་ ཟབ་ ལ་འཇུག་མི་
འགྱུར་ཞིང་། །བདེ་ གཤེགས་ གང་ ཕྱིར་ ཁྱོད་ ལ་མཁྱེན་རབ་ཐུགས་



459
༄༅། །འབྲས་བུའི་ས་བཤད་པ།
རྗེའི་ཐབས་ དང་ ལྷན་ ཅིག་པ། །མངའ་ དང་ གང་ཕྱིར་བདག་ གིས་
སེམས་ཅན་དགྲོལ་ ཞེས་ ཁྱོད་ཀྱིས་ཞལ་ བཞེས་ཏེ། །དེ་ཕྱིར་ མཁས་
པས་རིན་པོ་ཆེ་ཡི་གླིང་དུ་ཆས་ པའི་ སྐྱེ་ཚོགས་ཀྱི། །ངལ་ བ་ ཉེར་
སེལ་གྲོང་ཁྱེར་ ཡིད་ འོང་ བར་དུ་ རྣམ་ པར་ བཀོད་ པ་ ལྟར། །ཁྱོད་
ཀྱིས་ཐེག་པ་འདི་ནི་སློབ་ མ་ ཉེ་བར་ཞི་བའི་ཚུལ་ ལ་ ཡིད། །སྦྱར་
ཞིང་ རྣམ་ པར་ དབེན་ པ་ ལ་ འང་ བློ་ སྦྱངས་ རྣམས་ ལ་ ལོགས་ སུ་
གསུངས། །ཞེས་བྱུང་། དོན་ནི། རྒྱུ་མཚན་གང་གི་ཕྱིར་ན་ཆོས་རྣམས་ཀྱི་དེ་ཁོ་ན་
ཉིད་ཤེས་པ་ལས་གཞན་སྒྲིབ་གཉིས་ཀྱི་དྲི་མ་མཐའ་དག་སེལ་བ་སྟེ་འཇོམས་པའི་
ཐབས་ནི་ལྷུར་བྱེད་པ་སྟེ་གཙོ་བོར་གྱུར་པ་གཞན་མེད་ལ་ཆོས་རྣམས་ཀྱི་དེ་ཁོ་ན་ཉིད་
གཞན་དུ་རྣམ་པར་འགྱུར་བའང་མེད་ལ། མི་འདྲ་བའི་དབྱེ་བའང་བསྟེན་པ་སྟེ་ཡོད་
པ་མིན་ཞིང་དེ་ཁོ་ན་ཉིད་ཀྱི་ཡུལ་ཅན་གྱི་བློ་གྲོས་ཏེ་ཡེ་ཤེས་འདི་ཡང་ཡུལ་འཇལ་བའི་
རྣམ་པ་ཐ་དད་པ་མི་འདྲ་བར་འགྱུར་བ་ཡང་ཡོད་པ་མ་ཡིན་པ་དེ་ཡི་ཕྱིར་ན་ཐུབ་པ་
ཁྱོད་ཀྱིས་གདུལ་བྱའི་འགྲོ་བ་ལ་ཐེག་པ་གཞན་གང་དང་ཡང་མི་མཉམ་པ་དབྱེར་མེད་
པའི་ཐེག་པ་གཅིག་བསྟན་ཏོ། །གང་གི་ཕྱིར་ན། འགྲོ་བ་རྣམས་ལ་ཉོན་མོངས་པའི་
ཉེས་པ་ཆེན་པོ་སྐྱེད་པར་བྱེད་པའི་རྒྱུར་གྱུར་པ་སེམས་ཅན་དང་སྐལ་བ་དང་ཉོན་
མོངས་པ་དང་ལྟ་བ་དང་ཚེ་སྙིགས་མ་ལྔ་བོ་འདི་དག་ནི་ཡོད་པར་གྱུར་པ་ན་དེ་དག་
གིས་སངས་རྒྱས་འཐོབ་པ་འགོག་པ་དེ་ཡི་ཕྱིར་འཇིག་རྟེན་ཏེ་གདུལ་བྱ་སངས་རྒྱས་ཀྱི་
སྤྱོད་ཡུལ་ གཏིང་ཟབ་པ་སྟོང་བ་ཉིད་ལ་འཇུག་པར་མི་འགྱུར་ཞིང་། བདེ་བར་
གཤེགས་པ་གང་གི་ཕྱིར་ཁྱོད་ལ་གདུལ་བྱའི་ཁམས་རྟོགས་པའི་མཁྱེན་རབ་དང་དེ་
དག་གི་བསྙེལ་བ་མི་མངའ་བའི་ཐུགས་རྗེའི་ཐབས་དང་ལྷན་ཅིག་པ་མངའ་བ་དང་།



460
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
གང་གི་ཕྱིར་བདག་གིས་སེམས་ཅན་ཐམས་ཅད་དགྲོལ་བར་བྱའོ་ཞེས་བཅོམ་ལྡན་
འདས་ཁྱོད་ཀྱིས་ཞལ་གྱིས་བཞེས་ཏེ། དེ་ལྟར་མཐར་ཐུག་པར་བསྒྲུབ་དགོས་སོ། །
དེའི་ཕྱིར་དེད་དཔོན་མཁས་པས་རྒྱ་མཚོར་རིན་པོ་ཆེ་ཡི་གླིང་དུ་ཆས་པའི་ཚེ་སྐྱེ་བོའི་
ཚོགས་ཀྱི་ངལ་བ་ཉེ་བར་སེལ་བའི་ཕྱིར་དུ་རིན་པོ་ཆེའི་གླིང་དུ་མ་སླེབས་པའི་བར་དུ་
གྲོང་ཁྱེར་ཁང་བརྩེགས་སོགས་ཡིད་དུ་འོང་བ་དེར་མ་ཕྱིན་པའི་ལམ་བར་དུ་རྣམ་པར་
བཀོད་པ་སྟེ་སྤྲུལ་བ་ལྟར་བཅོམ་ལྡན་འདས་ཁྱོད་ཀྱིས་ཉན་རང་གི་ཐེག་པ་གསུངས་པ་
འདི་ནི་སློབ་མ་ཉན་ཐོས་སོགས་ཉོན་མོངས་ཉེ་བར་ཞི་བའི་བདེ་བའི་ཚུལ་ལ་ཡིད་སྦྱར་
ཞིང་སྟེ་སྦྱར་བར་བྱ་བའི་ཕྱིར་མཛད་ཅིང་། དེ་དག་ཉོན་མོངས་ཀྱིས་རྣམ་པར་དབེན་
པ་ལའང་བློ་སྦྱངས་པ་དགྲ་བཅོམ་རྣམས་ལ་ལོགས་སུ་སྟེ་ ཕྱི་ནས་ཐེག་པ་ཆེན་པོ་
གསུངས་ནས་ཚོགས་བསགས་ཏེ་སངས་རྒྱས་འཐོབ་པར་བྱ་དགོས་སོ། །ཞེས་པའོ། །
ལྔ་བ། མངོན་པར་བྱང་ཆུབ་པ་དང་བཞུགས་པའི་དུས་ཀྱི་བཤད་པ་ལ་གཉིས།
མངོན་པར་བྱང་ཆུབ་པའི་དུས་ཀྱི་དབང་དུ་བྱས་པའི་བཤད་པ་དང་། བཞུགས་པའི་
དུས་ཀྱི་ དབང་དུ་བྱས་ པའི་ བཤད་ པའོ། ། དང་ བོ་ འཆད་ པར། བདེ་ བར་
གཤེགས་པ་མ་ལུས་ཕྱོགས་ཞིང་སངས་རྒྱས་ཡུལ་དག་ན། །ཕྲ་རབ་
རྡུལ་གྱི་ རྡུལ་ རྣམས་ བདོག་ པར་ གྱུར་ བ་ ཇི་ སྙེད་ པ། །བྱང་ ཆུབ་
མཆོག་རབ་དམ་པར་གཤེགས་པའི་བསྐལ་བའང་དེ་སྙེད་དེ། །འོན་
ཀྱང་ཁྱོད་ཀྱི་གསང་བ་འདི་ནི་བསྙད་བགྱི་མ་ལགས་སོ། །ཞེས་བྱུང་།
དོན་ནི། བདེ་བར་གཤེགས་པ་ཁྱོད་སླར་ཡང་མ་ལུས་པའི་ཕྱོགས་བཅུའི་ཞིང་ཁམས་
སངས་རྒྱས་ཀྱི་ཡུལ་དུ་གྱུར་པ་དག་ན་རྡུལ་ཕྲ་རབ་ཀྱི་རྡུལ་གྱི་གྲངས་རྣམས་བདོག་པ་སྟེ་
ཡོད་པར་གྱུར་པ་ཇི་སྙེད་པ་བྱང་ཆུབ་ཀྱི་མཆོག་རབ་དམ་པར་གཤེགས་པའི་ཚུལ་སྟོན་



461
༄༅། །འབྲས་བུའི་ས་བཤད་པ།
པའི་བསྐལ་བའང་དེ་སྙེད་ཡིན་མོད་དེ་འོན་ཀྱང་ཁྱོད་ཀྱི་གསང་བ་འདི་ནི་སྔོན་དགེ་རྩ་
མ་བསགས་པ་རྣམས་ཀྱི་ངོར་བསྙད་པ་སྟེ་བཤད་པར་བགྱི་བ་མ་ལགས་སོ། །ཞེས་
པའོ། །་་་་་་
གཉིས་པ་འཆད་པར། རྒྱལ་ བ་ ཇི་ སྲིད་ འཇིག་རྟེན་ མཐའ་དག་
མཆོག་ཏུ་རབ་ཞི་བར། །འགྲོ་བ་མིན་ཞིང་ནམ་མཁའ་རྣམ་འཇིག་
འགྱུར་མིན་ དེ་ སྲིད་ དུ། །ཤེས་ རབ་ ཡུམ་ གྱིས་ བསྐྱེད་ པ་ ཁྱོད་ ལ་
ཐུགས་བརྩེ་ མ་ མ་ ཡིས། །ཚུལ་ ལུགས་ བྱེད་ པས་ རབ་ ཏུ་ ཞི་ བར་
འགྱུར་བ་ག་ལ་མངའ། །གཏི་མུག་སྐྱོན་གྱིས་འཇིག་རྟེན་ཁ་ཟས་དུག་
བཅས་ཟ་བ་ཡི། །སྐྱེ་བོ་ཉིད་ཀྱི་ནང་མི་དེ་ལ་ཁྱོད་བརྩེ་ཇི་ལྟ་བ། །དེ་
ལྟར་དུག་ ཟོས་ ཉེན་ པའི་ བུ་ ལ་ མ་ ཡིས་ སྡུལ་ བསྔལ་ མིན། །དེས་ན་
མགོན་པོ་མཆོག་ཏུ་རབ་ཞིར་ གཤེགས་ པར་ འགྱུར་མ་ ལགས། །གང་
གི་ཕྱིར་ན་མི་མཁས་དངོས་དང་དངོས་མེད་པར་ཞེན་པ་ཡི་བློ་ཅན་
གྱིས། །སྐྱེ་དང་འཇིག་གནས་སྐབས་དང་སྡུག་དང་མི་སྡུག་བྲལ་ཕྲད་
ཀྱིས་བསྐྱེད་སྡུག་བསྔལ་དང་། །སྡིག་ཅན་འགྲོ་བ་འཐོབ་པ་དེ་ཕྱིར་
འཇིག་ རྟེན་ ཐུགས་ བརྩེའི་ ཡུལ་ དུ་ རབ་ དོང་ བས། ། བཅོམ་ ལྡན་
ཐུགས་རྗེས་ཁྱོད་ཐུགས་ཞི་ ལས་ བཟློག་པས་ཁྱོད་ ལ་མྱ་ ངན་འདས་
མི་མངའ། །ཞེས་བྱུང་
། དོན་ནི། རྒྱལ་བའི་མ་འོངས་པའི་སྐུ་ཚེའི་ཚད་ནི་ཇི་སྲིད་
དུ་འཇིག་རྟེན་གདུལ་བྱ་མཐའ་དག་རབ་ཏུ་ཞི་བར་འགྲོ་བ་མིན་ཞིང་སྟེ། སངས་རྒྱས་
སུ་མ་གྱུར་པའི་བར་དང་ནམ་མཁའ་རྣམ་པར་འཇིག་པར་འགྱུར་བ་མིན་པ་དེ་སྲིད་དུ་
ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུམ་གྱིས་བསྐྱེད་པ་ཁྱོད་ལ་ཐུགས་བརྩེ་སྟེ་



462
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
བརྩེ་བ་ཆེན་པོའི་མ་མ་ཡིས་སྔར་བཤད་པའི་ཚུལ་ལུགས་འདི་བྱེད་པས་རབ་ཏུ་ཞི་བ་
ཕྱོགས་གཅིག་པར་འགྱུར་བ་གཉིད་ལོག་པར་འགྱུར་བ་ལྟ་བུ་ག་ལ་མངའ་སྟེ་མི་མངའ་
བའི་ཕྱིར་རོ། །གཏི་མུག་གི་སྐྱོན་གྱིས་ཏེ་དབང་གིས་འཇིག་རྟེན་པ་རྣམས་ཁ་ཟས་ཏེ་
འདོད་ཡོན་ལྔ་ལ་མངོན་པར་ཞེན་པས་ཟོས་པས་སྡུག་བསྔལ་ཆེན་པོའི་རྒྱུ་བྱེད་པའི་
དུག་དང་བཅས་པ་ཟ་བ་སྟེ་ཞེན་པ་བོ་ཡི་སྐྱེ་བོ་ཉིད་ཀྱི་ངས་འདི་དག་དྲང་བར་བྱའོ་
ཞེས་ཞལ་གྱིས་བཞེས་པ་ཅན་གྱིས་བདག་གི་བར་བྱས་པས་རང་གི་ནང་མི་ལྟ་བུ་དེ་ལ་
སངས་རྒྱས་ཁྱོད་བརྩེ་བ་སྐྱེ་བ་ཇི་ལྟ་དེ་ལྟར་དུ་དུག་ཟོས་པས་ཉེན་པའི་བུ་ལ་མ་ཡིས་
བརྩེ་བ་དང་སྡུག་བསྔལ་གྱི་ཡིད་སྐྱེ་བ་མིན་ལ། རྒྱུ་མཚན་དེས་ན་མགོན་པོ་སངས་རྒྱས་
རྣམས་མཆོག་ཏུ་རབ་ཞིར་ཏེ་རབ་ཏུ་ཞི་བ་ཕྱོགས་གཅིག་པར་གཤེགས་པར་འགྱུར་བ་
མ་ལགས་སོ། །རྒྱུ་མཚན་གང་གི་ཕྱིར་ན་དེ་ཁོ་ན་ཉིད་ཀྱི་དོན་ལ་མི་མཁས་པས་དངོས་
པོ་དང་དངོས་པོ་མེད་པར་བདེན་པར་ཞེན་པ་ཡི་བློ་ཅན་གྱིས་སྐྱེ་བ་དང་འཇིག་པའི་
གནས་སྐབས་དང་ཡུལ་སྡུག་པ་དང་མི་སྡུག་པ་དང་རིམ་པ་བཞིན་དུ་བྲལ་ཕྲད་ཀྱིས་
བསྐྱེད་པའི་སྡུག་བསྔལ་མྱོང་བ་དང་། སྡིག་ཏོ་ཅན་གྱི་འགྲོ་བ་ངན་འགྲོར་སྐྱེས་ནས་
སྔར་གྱི་སྡུག་བསྔལ་དེ་དག་འཐོབ་པ་དེ་ཡི་ཕྱིར་འཇིག་རྟེན་པ་དེ་རྣམས་ཐུགས་བརྩེའི་
སྟེ་ཐུགས་བརྩེ་བ་ཆེན་པོའི་ཡུལ་དུ་རབ་ཏུ་དོང་བ་སྟེ་སོང་བས་ན་བཅོམ་ལྡན་འདས་
ཐུགས་རྗེས་ཏེ་ཐུགས་བརྩེ་བ་ཆེན་པོའི་དབང་གིས་ཁྱོད་ཀྱི་ཐུགས་ཞི་བ་ཕྱོགས་གཅིག་
པ་ལས་བཟློག་པས་ཁྱོད་ལ་ཞི་བ་ཕྱོགས་གཅིག་པའི་མྱ་ངན་ལས་འདས་པ་མི་མངའ་
བར་འཇིག་རྟེན་དུ་བཞུགས་སོ། །ཞེས་པའོ། །་་་་



463
༡
1
བསྟན་བཅོས་ཇི་ལྟར་བརྩམས་པའི་ཚུལ།
རྩ་བའི་ས་བཅད་གསུམ་པ། བསྟན་བཅོས་ཇི་ལྟར་བརྩམས་པའི་ཚུལ་འཆད་
པར། ལུགས་འདི་དགེ་སློང་ཟླ་གྲགས་ཀྱིས། །དབུ་མའི་བསྟན་བཅོས་
ལས་བཏུས་ ནས། །ལུང་ ཇི་ བཞིན་ དང་ མན་ ངག་ ནི། ། ཇི་ ལྟ་ བ་
བཞིན་བརྗོད་པ་ཡིན། །འདི་ལས་གཞན་ན་ཆོས་འདི་ནི། །ཇི་ལྟར་
མེད་པ་ དེ་ བཞིན་དུ། །འདིར་ འབྱུང་ ལུགས་ ཀྱང་ གཞན་ ན་ ནི། །
མེད་ཅེས་མཁས་རྣམས་ངེས་ པར་མཛོད། །ཀླུ་སྒྲུབ་བློ་མཚོ་ཤིན་ཏུ་
རྒྱ་ཆེའི་ཁ་དོག་གིས་འཇིགས་པས། །སྐྱེ་བོས་ལུགས་བཟང་གང་དག་
རྒྱང་རིང་སྤངས་པས་དེ་ཡི་ཚིག །ལེའུར་བྱས་པའི་ཁ་འབུས་ཀུ་མུ་
ད་ཁ་ཕྱེ་བའི་ཆུས། །ད་ལྟ་ཟླ་བ་གྲགས་པ་ རེ་ རྣམས་ རབ་ཏུ་སྐོང་
བར་བྱེད། །དེ་ཉིད་བཤད་ཟིན་ཟབ་མོ་འཇིགས་རུང་འདི་ནི་སྔོན་
གོམས་ཉིད་ལས་སྐྱེ་བོ་ཡིས། །ངེས་པར་རྟོགས་འགྱུར་འདི་ནི་གསན་
རྒྱ་ཆེ་ ཡང་ གཞན་ གྱིས་ཐུགས་སུ་ཆུད་ མི་ འགྱུར། །དེ་ ཕྱིར་ ཚུལ་
ལུགས་རང་བློས་སྦྱར་བ་འདི་དག་མཐོང་ནས་བདག་ཏུ་བརྗོད་པ་ཡི། །
གཞུང་ ལུགས་ རྣམས་ ལྟར་ གཞན་ ལུགས་ བཞེད་ གཞུང་ འདི་ ལས་
གཞན་ལ་དགའ་བློ་དོར་བར་བྱ། །ཞེས་བྱུང་། དོན་ནི། མགོན་པོ་ཀླུ་སྒྲུབ་



464
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
ཀྱི་དགོངས་པ་ཕྱིན་ཅི་མ་ལོག་པར་འགྲེལ་བའི་ལུགས་འདི་དགེ་སློང་དཔལ་ལྡན་ཟླ་
གྲགས་ཀྱིས་དབུ་མའི་བསྟན་བཅོས་རྩ་བ་ཤེས་རབ་ལས་བཏུས་ནས་ངེས་དོན་གྱི་མདོ་
སྡེ་རྣམས་ལུང་ཇི་ལྟ་བ་བཞིན་དང་འཕགས་པ་ཀླུ་སྒྲུབ་ཀྱི་མན་ངག་ནི་ཇི་ལྟ་བ་བཞིན་
དུ་བརྗོད་པ་ཡིན་ནོ། །དབུ་མའི་གཞུང་ལུགས་འདི་ལས་མ་གཏོགས་པར་བསྟན་
བཅོས་གཞན་ན་སྟོང་བ་ཉིད་ཅེས་བྱ་བའི་ཆོས་འདི་ནི་ཇི་ལྟར་མེད་པ་དེ་བཞིན་དུ་ཁོ་བོ་
ཅག་གིས་འདིར་ལུགས་གང་ཞིག་བརྒལ་ལན་དང་བཅས་པར་བསྙད་དེ་འདིར་འབྱུང་
བའི་ལུགས་ཀྱང་སྟོང་ཉིད་སྟོན་པའི་བསྟན་བཅོས་ལྟར་སྟོན་པས་གཞན་ན་ནི་མེད་
ཅེས་མཁས་པ་རྣམས་ཀྱིས་ངེས་པར་མཛོད། བསྟན་བཅོས་འདི་བརྩམས་པའི་དགོས་
པ་ཡོད་དེ། འཕགས་པ་ཀླུ་སྒྲུབ་ཀྱི་ཟབ་མོ་རྟོགས་པའི་བློ་རྒྱ་མཚོ་ཤིན་ཏུ་རྒྱ་ཆེ་བའི་ཁ་
དོག་གིས་འཇིགས་པས་སེམས་ཙམ་པ་སོགས་དངོས་སྨྲའི་སྐྱེ་བོས་ཀླུ་སྒྲུབ་ཀྱི་ལུགས་
བཟང་བོ་གང་དག་རྒྱང་རིང་དུ་སྤངས་པས་ན་དེ་དག་གི་ལུགས་བསལ་ནས་ཀླུ་སྒྲུབ་ཀྱི་
བློ་རྒྱ་མཚོ་ལས་སྐྱེས་པའི་དབུ་མའི་གཞུང་དེ་ཡི་ཚིག་ལེའུར་བྱས་པའི་མེ་ཏོག་ཁ་འབུས་
པ་དཔལ་ལྡན་ཟླ་བའི་བསིལ་ཟེར་གྱིས་ཀུ་མུ་ད་ཁ་ཕྱེ་བའི་དེའི་ནང་གི་བདེན་གཉིས་
ཕྱིན་ཅི་མ་ལོག་པའི་ཆུས་ད་ལྟ་ཟླ་བ་གྲགས་པ་ཡིས་གདུལ་བྱའི་རེ་བ་རྣམས་རབ་ཏུ་
སྐོང་བར་བྱེད་པ་ཡིན་པའི་ཕྱིར། ཟབ་མོའི་དོན་འདི་སུ་ཞིག་གིས་རྟོགས་པར་འགྱུར་
ཞེ་ན། དེ་ཁོ་ན་ཉིད་ཀྱི་དོན་སྔར་བཤད་ཟིན་པ་ཟབ་མོ་འཇིགས་སུ་རུང་བ་འདི་ནི་
སྔོན་ཚེ་རབས་དུ་མར་སྟོང་ཉིད་ལ་མོས་པའི་བག་ཆགས་གོམས་པ་ཉིད་ལས་སྐྱེ་བོ་ཡིས་
ངེས་པར་རྟོགས་པར་འགྱུར་གྱི་ཟབ་དོན་འདི་ནི་གསུང་རབ་མང་དུ་གསན་རྒྱ་ཆེ་ཡང་
གཞན་གྱི་ཐུགས་སུ་ཆུད་པར་མི་འགྱུར་རོ། །དེ་ཡི་ཕྱིར་དབུ་མའི་གཞུང་དང་མི་མཐུན་
པའི་དོན་དམ་སྟོན་པའི་ཚུལ་ལུགས་སངས་རྒྱས་ཀྱི་དགོངས་པ་མཐར་ཐུག་ཏུ་མ་སོང་



465
བར་སློབ་དཔོན་གཞན་གྱི་རང་བློས་སྦྱར་བ་འདི་དག་མཐོང་བ་སྟེ་བལྟས་ནས་མུ་སྟེགས་
བདག་ཏུ་བརྗོད་པ་ཡི་གཞུང་ལུགས་གཞན་རྣམས་ལྟར་སློབ་དཔོན་གཞན་གྱི་ལུགས་ཀྱི་
བཞེད་པའི་གཞུང་དབུ་མའི་ལུགས་འདི་ལས་གཞན་དུ་འཆད་པ་རྣམས་ལ་དོན་དེ་དེ་ཁོ་
ན་ཉིད་མཐར་ཐུག་པའོ་སྙམ་དུ་དགའ་བའི་བློ་དོར་བར་བྱའོ། །ཞེས་པའོ། །
དགེ་བ་བསྔོ་བ།
བཞི་བ། དགེ་བ་བསྔོ་བ་འཆད་པར། སློབ་ དཔོན་ཀླུ་སྒྲུབ་ ལུགས་
བཟང་བསྙད་ལས་བདག་གིས་བསོད་ནམས་ཕྱོགས་ཀྱི་མཐར། །ཁྱབ་
ཅིང་ཡིད་མཁའ་ཉོན་མོངས་ཀྱིས་སྔོར་སྟོན་ཀའི་རྒྱུ་སྐར་ལྟར་དཀར་
བའམ། །སེམས་ཀྱི་སྦྲུལ་ལ་གདེངས་ཀའི་ནོར་བུ་དང་འདྲ་གང་ཞིག་
ཐོབ་པ་དེས། །འཇིག་རྟེན་མ་ལུས་དེ་ཉིད་རྟོགས་ནས་མྱུར་ཏུ་བདེ་
གཤེགས་སར་བགྲོད་ཤོག །ཅེས་བྱུང་། དོན་ནི། སློབ་དཔོན་ཆེན་པོ་ཀླུ་སྒྲུབ་
ཀྱི་དབུ་མའི་ལུགས་བཟང་བོ་ལུང་རིགས་ཀྱི་ཚོགས་རྒྱ་ཆེ་བས་གསལ་བར་བསྙད་པ་སྟེ་
བཤད་པ་ལས་བྱུང་བའི་རྩོམ་པ་བོ་བདག་གིས་བསོད་ནམས་ཕྱོགས་ཀྱི་མཐར་ཁྱབ་
ཅིང་། རྒྱ་ཆེར་བསགས་པ་ཡིད་ཀྱི་ནམ་མཁའ་ཉོན་མོངས་པའི་ཚོགས་ཀྱིས་སྔོར་ཞིང་
སྟེ་སྔོན་པོར་བྱས་པའི་དཀྱིལ་དུ་སྟོན་ཀའི་སྤྲིན་དང་བྲལ་བའི་རྒྱུ་སྐར་ལྟར་ཤིན་ཏུ་
དཀར་བའམ་རྩོམ་པ་བོའི་སེམས་ཀྱི་སྦྲུལ་ལ་གདེངས་ཀའི་ནོར་བུ་དང་འདྲ་བའི་དགེ་རྩ་



466
གང་ཞིག་ཐོབ་པ་དེས། སེམས་ཅན་གྱི་འཇིག་རྟེན་མ་ལུས་པས་དེ་ཁོ་ན་ཉིད་ཇི་ལྟ་བ་
བཞིན་རྟོགས་ནས་མྱུར་ཏུ་བདེ་བར་གཤེགས་པའི་ཀུན་ཏུ་འོད་ཀྱི་སར་བགྲོད་པར་
ཤོག་ཅིག ཅེས་པའོ། །་་་་་་་་་་་་་་་་་་་་་་་་་་་་་་
འབྲས་བུའི་སའི་མཐའ་དཔྱད།
༡༧
འབྲས་བུའི་ས་བཤད་པའི་སྐབས་ཀྱི་མཐའ་ཅུང་ཟད་དཔྱད་པ་ལ། ཁ་ཅིག་ན་
རེ། སྟོན་པ་འདི་ཐོག་མར་གསར་དུ་སངས་རྒྱས་པའི་དུས་སྒྲོན་བསྐལ་འདི་ལ་འཇོག་
ཟེར་བ་དང་། ཡང་ཁ་ཅིག ཆོས་བཤེས་ཀྱིས་བཤད་པ་ལྟར་དཀའ་སྤྱད་མཛད་པའི་
དུས་དེར་རྣམ་སྨིན་གྱི་ལུས་འདིར་བཞག་ནས་སྤྲུལ་བའི་ལུས་ཀྱིས་འོག་མིན་དུ་སངས་
རྒྱས་ནས་སླར་ཡང་འདིར་ཕེབས་པ་ཡིན་ཟེར་ན། དེ་མི་འཐད་པར་ཐལ། ཚུལ་
བསྟན་ལ་སྐྱོན་མེད་ཀྱང་། ངེས་དོན་གྱི་དབང་དུ་བྱས་ན་བསྐལ་བ་དཔག་ཏུ་མེད་པའི་
སྔ་རོལ་ནས་སངས་རྒྱས་པའི་ཕྱིར་ཏེ། བདག་ཅག་གི་སྟོན་པ་འདི་བསྐལ་བ་དཔག་ཏུ་
མེད་པའི་སྔ་རོལ་ཏུ་རྒྱལ་བ་དབང་བོའི་ཏོག་ཏུ་སངས་རྒྱས་པར་ཡབ་སྲས་མཇལ་བའི་
མདོ་ལས་བཤད་པའི་ཕྱིར། འགྲེལ་བྱེད་མཁན་པོ་ན་རེ། རྩ་བར། ཕྲ་རབ་རྡུལ་གྱི་
རྡུལ་རྣམས་ནས་བསྐལ་བའང་དེ་སྙེད་དེ་ཞེས་གསུངས་པ་སངས་རྒྱས་ཐམས་ཅད་ཀྱི་
ཆོས་སྐུ་གཅིག་ཡིན་པའི་དབང་དུ་བྱས་ཟེར་ན། འོ་ན་སངས་རྒྱས་ཐམས་ཅད་ཀྱི་ཆོས་
སྐུ་སྔ་ཕྱི་སོ་སོ་བ་མེད་པར་ཐལ། འདོད་པའི་ཕྱིར། འདོད་ན། སེམས་ཅན་གཅིག་



༄༅། །འབྲས་བུའི་སའི་མཐའ་དཔྱད།
467
སངས་རྒྱས་པ་ན་ཐམས་ཅད་སངས་རྒྱས་པར་ཐལ་ལོ། །གཞན་ཡང་། བདག་ཅག་
གི་སྟོན་པ་འདི་བསྐལ་བ་དཔག་ཏུ་མེད་པའི་སྔ་རོལ་ནས་སངས་རྒྱས་ཀྱང་སླར་ཡང་
འཚང་རྒྱ་ཚུལ་མི་སྟོན་པར་ཐལ། སངས་རྒྱས་ཐམས་ཅད་ཀྱི་ཆོས་སྐུ་གཅིག་ཡིན་པའི་
ཕྱིར། འདོད་མི་ནུས་ཏེ། བསྐལ་བཟང་ལྟར་སླར་ཡང་སེམས་བསྐྱེད་ཚུལ་དང་།
འཚང་རྒྱ་ཚུལ་དུ་མ་སྟོན་པའི་ཕྱིར། ཁྱབ་སྟེ། ཡབ་སྲས་མཇལ་བའི་མདོ་ལས། ད་
དུང་དང་བོར་ཐུགས་བསྐྱེད་གང་། །དེ་དང་དེ་ནི་ཡོངས་བསྟན་ཏེ། །ད་དུང་དུ་ཡང་
འདྲེན་པ་ཁྱོད། །སངས་རྒྱས་མང་བོ་སྟོན་པར་མཛད། །ཅེས་གསུངས་པའི་ཕྱིར།
ཁ་ཅིག་ན་རེ། མཛད་པ་བཅུ་གཉིས་སྟོན་པའི་སྤྲུལ་སྐུ་ནི་འབྱུང་བཞིའི་ཁྱད་པར་ཡིན་
གྱི་མཁྱེན་ལྡན་མིན་ལ། ལོངས་སྐུའི་གཟུགས་བརྙན་ཡིན་ཟེར་བ་མི་འཐད་པར་ཐལ།
མཆོག་གི་སྤྲུལ་སྐུ་དེ་ལ་རང་དབང་བའི་མཁྱེན་པ་མེད་ལ་གཞན་དབང་བའི་མཁྱེན་པ་
ཡོད་པའི་ཁྱད་པར་ཕྱེ་ནས་གསུངས་པའི་ཕྱིར། དགོངས་འགྲེལ་ལས། ཅི་དེ་བཞིན་
གཤེགས་པའི་སྤྲུལ་བ་ལ་སེམས་མཆིས་སམ་མ་མཆིས་ཞེས་བགྱི། འཇམ་དཔལ་
སེམས་ཡོད་པའང་མ་ཡིན་མེད་པ་ཡང་མ་ཡིན་ཏེ། རང་དབང་བའི་སེམས་མེད་པ་
ཉིད་དང་། སེམས་གཞན་གྱི་དབང་ཉིད་ཡོད་པའི་ཕྱིར་རོ། །ཞེས་གསུངས་པའི་ཕྱིར།།
གཞན་ཡང་། དེ་བཞིན་གཤེགས་པས་སྐུ་གསུང་ཐུགས་གསུམ་ག་སྤྲུལ་མི་ཐུབ་པར་
ཐལ། སྤྲུལ་བ་གཅིག་ལའང་ཐུགས་མེད་པའི་རྒྱུ་མཚན་ཡོད་པའི་ཕྱིར། འདོད་མི་
ནུས་ཏེ། སངས་རྒྱས་ཀྱིས་སྐུ་གསུང་ཐུགས་གསུམ་ག་སྤྲུལ་བ་ཡོད་པའི་ཕྱིར། ཐུབ་
དགོངས་སུ་ཤེས་བྱེད་དྲངས་པ་ལས། སངས་རྒྱས་རྣམས་ཀྱིས་སྐུ་དང་གསུང་དང་
ཐུགས་ནི་སྤྲུལ་བ་སྟེ་རབ་ཏུ་སྦྱོར་བའི་ཐབས་ཀྱི་ལས་ཅན་ནོ། །ཞེས་གསུངས་པའི་
ཕྱིར། ཁྱབ་སྟེ། སེམས་ཀྱི་ཉེར་ལེན་མེད་པའི་བེམ་པོ་རྐྱང་བ་ལ་སེམས་མི་སྤྲུལ་བར་



468
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེསབྱ་བ་བཞུགས་སོ།།
བཤད་པའི་ཕྱིར། བྱས་པ་ལ་ཁོ་ན་རེ། ངེད་ཀྱི་དམ་བཅའ་འཐད་པར་ཐལ། རྟོག་གེ་
འབར་བ་ལས། འདིར་འཁྲུངས་པའི་སྤྲུལ་བའི་སྐུ་ཡང་གཟུགས་དང་སྒྲ་དང་དྲི་དང་རོ་
དང་རེག་བྱ་ཞེས་བྱ་བ་སྐྱེ་མཆེད་བཞིའི་བདག་ཉིད་ཅན་སྒྱུ་མ་མཁན་གྱིས་སྤྲུལ་བའི་
སྐྱེས་བུ་བཞིན་སེམས་ཅན་མ་ཡིན་པར་གྲགས་པས་དེ་ཡང་སྐྱེས་བུ་ཡིན་པར་མ་གྲུབ།
ཅེས་གསུངས་པའི་ཕྱིར་ན་མ་ཁྱབ་སྟེ། དེ་སྤྲུལ་བ་ཕལ་བ་ལ་དགོངས་ཀྱི་མཆོག་གི་སྤྲུལ་
སྐུ་ལ་དགོངས་པ་མ་ཡིན་པའི་ཕྱིར། སྔོན་གྱི་ཁ་ཅིག་ན་རེ། སྤྱན་རས་གཟིགས་དང་
བྱམས་འཇམ་དབྱངས་སོགས་ཁྱིམ་པར་བྱས་ནས་དེས་བསྙེན་པར་རྫོགས་པ་ཡང་ཁྱིམ་
པས་བསྙེན་པར་རྫོགས་པ་ཡིན་ཟེར་ན། སྤྱན་རས་གཟིགས་སོགས་ཁྱིམ་པ་ཡིན་པ་
དང་། དེ་དག་གིས་བསྙེན་རྫོགས་བྱས་པ་ཁྱིམ་པས་བསྙེན་རྫོགས་བྱས་པ་མ་ཡིན་པར་
ཐལ། ཐེག་ཆེན་གྱི་དབང་དུ་བྱས་ན་མ་ཡིན་པ་གང་ཞིག ཉན་ཐོས་ཀྱི་དབང་དུ་བྱས་
ན་དེ་ལྟར་སྟོན་པའི་དཀོན་བརྩེགས་ཀྱི་མདོ་ཁས་མི་ལེན་པའི་ཕྱིར། དང་པོ་གྲུབ་སྟེ།
དེ་དག་ཁྱིམ་པ་མ་ཡིན་པའི་ཕྱིར། མ་གྲུབ་ན། བྱམས་འཇམ་དབྱངས་སྤྱན་རས་
གཟིགས་གསུམ་ཆོས་ཅན། ཁྱིམ་པ་མ་ཡིན་པར་ཐལ། ཁྱོད་ཚངས་སྤྱོད་ཡོངས་སུ་
རྫོགས་པའི་སོ་ཐར་ཀྱི་སྡོམ་པས་བསྡམས་པའི་གང་ཟག་ཡིན་པའི་ཕྱིར། དེར་ཐལ།
ཁྱོད་ད་ལྟ་ཡང་ཞིང་ཁམས་འགའ་རེ་ན་མཆོག་གི་སྤྲུལ་སྐུའི་མཛད་པ་མཛད་བཞིན་པ་
ཡིན་པའི་ཕྱིར། རྟོག་གེ་འབར་བ་ལས། འཇིག་རྟེན་དབང་ཕྱུག་ལ་སོགས་པའི་བྱང་
ཆུབ་སེམས་དཔའ་རྣམས་ནི་ཁྱིམ་པ་མ་ཡིན་ཏེ། ཆགས་པ་ཐམས་ཅད་ཡོངས་སུ་
སྤངས་པ་དང་། སོ་སོར་ཐར་པའི་སྡོམ་པ་ཡང་དག་པར་བླངས་པ་དང་། བྱང་ཆུབ་
སེམས་དཔའི་སྡོམ་པས་བྱང་ཆུབ་ཀྱི་སྙིང་བོར་གནས་ཀྱི་བར་དུ་བསྡམས་པའི་ཕྱིར་རོ། །
ཞེས་གསུངས་པའི་ཕྱིར། ཁྱབ་སྟེ། ཉོན་མོངས་སྤངས་པར་བཤད་པས་ཉོན་མོངས་



469
» ༄༅། །འབྲས་བུའི་སའི་མཐའ་དཔྱད།
བཅོམ་པའི་དགྲ་བཅོམ་དུ་བསྟན་ལ། སོ་སོར་ཐར་པའི་སོགས་ཀྱིས་སོ་ཐར་ཀྱི་སྡོམ་པ་
བླངས་པར་བཤད་པའི་ཕྱིར། དེ་ཡང་དེ་དག་གིས་ཁྱིམ་པའི་ཚུལ་བཟུང་བ་ནི་གདུལ་
བྱ་འདུལ་ཆེད་ཡིན་པའི་ཕྱིར་ཏེ། ཁྱིམ་པའི་ཆ་བྱད་ཅན་གྱི་དགེ་སློང་ཡོད་པའི་ཕྱིར།
དེར་ཐལ། རལ་བ་དང་རྒྱན་ཆ་ལུགས་ཡོད་ཀྱང་སྔར་གྱི་ཁྱད་པར་ཚང་ན་དགེ་སློང་
ཡིན་པ་ཡོད་པའི་ཕྱིར། དཔེར་ན། རྒྱལ་བོ་ཀ་པི་ན་འདུལ་ཆེད་དུ་སྟོན་པས་འཁོར་
སྒྱུར་གྱི་ཆ་ལུགས་བཟུང་བ་དགེ་སློང་ཡིན་པ་བཞིན་ཡིན་པའི་ཕྱིར། གོང་གི་རྟགས་
གཉིས་པ་གྲུབ་སྟེ། དཀོན་བརྩེགས་ལས། བྱམས་འཇམ་དབྱངས་སོགས་ལ་དགེ་སློང་
གིས་ཕྱག་བྱ་བར་བཤད་པས། ཉན་ཐོས་སྡེ་བ་རྣམས་ཀྱིས་དེ་བཀའ་མ་ཡིན་ཞེས་
བརྩད་པའི་ཕྱིར། ཁ་ཅིག་རྒྱུན་མཐའ་བའི་རྒྱུད་ལ་གཉིས་སྣང་གི་འཁྲུལ་བ་དང།
ཤེས་སྒྲིབ་ཀྱི་འཇིགས་པ་ཡོད་ཟེར་བ་མི་འཐད་པར་ཐལ། དེའི་ཚེ་སྐྱོན་མཐའ་དག་
བྲལ་ཡང་མ་སྤངས་པའི་ཁྱད་པར་འཐད་པའི་ཕྱིར་ཏེ། རྒྱན་ལས། གང་ཚེ་ཆོས་
དཀར་ཐམས་ཅད་ཀྱི། །ཞེས་སོགས་གསུངས་པའི་ཕྱིར། རྒྱུད་བླ་མ་ལས། ཆོས་
རྣམས་གཉིས་དང་འཕགས་པའི་ཚོགས། ། གཏན་གྱི་སྐྱབས་གནས་མ་ཡིན་ཏེ། །
ཞེས་གསུངས་པའི་དོན་སྒྲིབ་གཉིས་ཀྱི་འཇིགས་བཅས་རྟགས་སུ་བཀོད་ནས་དེ་ལ་
སྐྱབས་མཐར་ཐུག་མ་ཡིན་པས་ཁྱབ་པ་བཤད་ཀྱི་སྐྱབས་མཐར་ཐུག་མ་ཡིན་པ་རྟགས་
སུ་བཀོད་པ་མ་ཡིན་པས་སྐྱོན་མེད་པའི་ཕྱིར། ཁ་ཅིག་ཉན་རང་དགྲ་བཅོམ་གཉིས་
དང་། དག་པ་ས་གསུམ་གྱི་བྱང་སེམས་ལ་འཆི་འཕོ་མཚན་ཉིད་པ་ཕྲ་མོ་ཡོད་པར་
ཐལ། དེ་དག་ལ་བསམ་གྱིས་མི་ཁྱབ་པའི་འཆི་འཕོ་ཡོད་པའི་ཕྱིར་ན་མ་ཁྱབ། འདོད་
མི་ནུས་ཏེ། ས་བརྒྱད་པ་ནས་རྡོ་རྗེ་སྐུ་འཐོབ་པས་སྐུ་དེ་གཞན་ངོར་འདོར་ཚུལ་ཙམ་
བསྟན་པ་ལས་མི་འདོར་བར་གསང་བ་བསམ་གྱིས་མི་ཁྱབ་པའི་མདོ་ལས་གསུངས་



470 9 ༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
པའི་ཕྱིར། ཁ་ཅིག་དགྲ་བཅོམ་པ་ཚེ་དེའི་ལུས་མ་དོར་བར་སྡུག་བསྔལ་གྱི་ཕུང་བོ་ལྷག་
མ་དང་བཅས་བཞིན་དུ་ཐེག་ཆེན་ལམ་དུ་མི་འཇུག་ཟེར་བ་མི་འཐད་པར་ཐལ། ཤཱ་
རིའི་བུས་ཚེ་དེ་ལ་སེམས་བསྐྱེད་པར་ལུང་བསྟན་པའི་ཕྱིར་ཏེ། པད་དཀར་ལས། མ་
འོངས་དུས་ན་ཤཱ་རིའི་བུ་ཁྱོད་ཀྱང་། །པདྨ་ཅན་ཞེས་བྱ་བའི་རྒྱལ་བར་འགྱུར། །ཞེས་
དང༌། ཤཱ་རིའི་བུས་མགོན་པོ་བདག་ཅག་དེ་རིང་ཉན་ཐོས་གྱུར། ཞེས་ སོགས་
གསུངས་པར་བཤད་པའི་ཕྱིར། ཁ་ཅིག་ལོངས་སྐུའི་གནས་ལ་ངེས་བཟུང་མེད་ཀྱང་
གདུལ་བྱའི་སྣང་ངོ་ཙམ་ཡིན་ཟེར་བ་མི་འཐད་པར་ཐལ། ལོངས་སྐུ་དེ་གནས་གཙང་
ལྔའི་སྟེང་གི་འོག་མིན་དེར་གཞལ་ཡས་ཁང་ཡངས་ཤིང་རྒྱ་ཆེ་བ་ནམ་མཁའ་དང་འདྲ་
བར་བཞུགས་པར་འཕགས་པ་ཡབ་སྲས་དང་རྣལ་འབྱོར་སྤྱོད་པའི་ས་དང་། སྐྱབས་
གསུམ་བདུན་ཅུ་བ་དང་རྟོག་གེ་འབར་བ་ལས་ཀྱང་གསུངས་པའི་ཕྱིར། ཁ་ཅིག་
སངས་རྒྱས་ཀྱི་སར་སེམས་སེམས་བྱུང་ ཐམས་ཅད་འགགས་པར་ ཐལ། སེམས་
འགགས་པས་ཏེ་སྐུ་ཡིས་མངོན་སུམ་མཛད། །ཅེས་གསུངས་པའི་ཕྱིར་ན་མ་ཁྱབ།
འདོད་མི་ནུས་ཏེ། སྟོབས་བཅུ་ཡོད་པའི་ཕྱིར་ཏེ། སངས་རྒྱས་ཀྱི་སར་རྣམ་རྟོག་གི་
རང་བཞིན་གྱི་སེམས་སེམས་བྱུང་མཐའ་དག་ཟད་པས་མཉམ་བཞག་ལས་ནམ་ཡང་
ལྡང་མི་དགོས་པར་གདུལ་བྱའི་དོན་དུ་མཛད་པ་སྣ་ཚོགས་སྟོན་པའི་ཕྱིར་ཏེ། ནོར་བུ་
རིན་པོ་ཆེ་དབང་གི་རྒྱལ་བོ་ལྟར་རྣམ་པར་རྟོག་པ་མི་མངའ་ཡང་འགྲོ་བའི་ཕན་བདེ་
སྤེལ་བའི་ཐབས་མཁས་ཀྱི་འཕྲིན་ལས་འཁོར་བ་ཇི་སྲིད་བར་རྒྱུན་མི་འཆད་དུ་འཇུག་
པའི་ཕྱིར། |



པར། 471
མཇུག་གི་དོན།
།
1:|
བཞི་བ། མཇུག་གི་དོན་ལ་གཉིས། སློབ་དཔོན་གང་གིས་མཛད་པ་དང་།
ལོ་པཎ་གང་གིས་བསྒྱུར་པའོ། །དང་བོ་འཆད་པར། དབུ་མ་ལ་འཇུག་པ་ཟབ་
པ་དང་ རྒྱ་ ཆེ་ བའི་ ཚུལ་ གསལ་ བར་ བྱེད་ པ། སློབ་ དཔོན་ ཟླ་ བ་
གྲགས་ པ་ ཐེག་ པ་ མཆོག་ ལ་ ཐུགས་ གཞོལ་ བ། མི་ འཕྲོགས་ པའི་
མཁྱེན་རབ་དང་ཐུགས་རྗེ་མངའ་བ། རི་མོར་བྲིས་པའི་བ་དུས་མ་
ལས་འོ་མ་བཞོས་པས་བདེན་པར་ཞེན་པ་བཟློག་པར་མཛད་ པས་
སྦྱར་བ་རྫོགས་སོ། །ཞེས་བྱུང་། དོན་ནི། དབུ་མ་རྩ་བ་ཤེས་རབ་ལ་འཇུག་པ་ཟབ་
པ་སྟོང་བ་ཉིད་དང་། རྒྱ་ཆེ་བ་ཕྱིན་དྲུག་གི་ཚུལ་གསལ་བར་བྱེད་པ་ཡུལ་སམནྟར་སྐུ་
འཁྲུངས་པའི་སློབ་དཔོན་ཆེན་པོ་ཟླ་བ་གྲགས་པ་རིག་པ་འཛིན་པ་དང་སྒྱུ་མ་ལྟ་བུའི་ཏིང་
ངེ་འཛིན་བརྙེས་པར་གྲགས་པ་ཐེག་པ་བླ་ན་མེད་པའི་མཆོག་ལ་ཐུགས་རབ་ཏུ་གཞོལ་བ།
མི་མཐུན་པའི་ཕྱོགས་གང་གིས་ཀྱང་མི་འཕྲོགས་པའི་མཁྱེན་རབ་དང་ཐུགས་རྗེ་མངའ་
བ། རི་མོར་བྲིས་པའི་བ་དྲུས་མ་ལས་འོ་མ་བཞོས་པས་སེམས་ཅན་རྣམས་ཀྱི་བདེན་
པར་ཞེན་པ་བཟློག་པར་མཛད་པས་སྦྱར་བ་རྫོགས་སོ་ཞེས་པ་སྟེ་གོ་སླའོ། ། །
གཉིས་པ། ལོ་པཎ་གང་གིས་བསྒྱུར་བ་འགྲེལ་དང་བཅས་པ་ནི། ཁ་ཆེའི་ཡུལ་གྱི་
གྲོང་ཁྱེར་དཔེ་མེད་ཀྱི་དབུས་རིན་ཆེན་སྦས་པའི་གཙུག་ལག་ཁང་དུ་ཁ་ཆེའི་རྒྱལ་བོ་



472
༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
འཕགས་པ་ལྷའི་སྐུ་རིང་ལ་རྒྱ་གར་གྱི་མཁན་པོ་ཏིལཀཀལཤ་སྟེ་ཐིག་ལེ་བུམ་པ་དང་།
བོད་ཀྱི་ལོ་ཙྪ་བ་བ་ཚབ་ཉི་མ་གྲགས་ཀྱིས་ཁ་ཆེའི་དཔེ་དང་མཐུན་པར་བསྒྱུར། ཕྱིས་ར་
ས་ར་མོ་ཆེར་རྒྱ་གར་གྱི་མཁན་པོ་ཀནཀཝརྨ་སྟེ་གསེར་གྱི་གོ་ཆ་དང་ལོ་ཙྪ་བ་དེ་ཉིད་ཀྱིས་
ཉི་འོག་ཤར་ཕྱོགས་པའི་དཔེ་དང་གཏུགས་ཤིང་ལེགས་པར་བཅོས་ཏེ་འཆད་ཉན་གྱིས་
གཏན་ལ་ཕབ་པའོ།། ༈ །།་་
།
སྨྲས་པ། ཐེག་མཆོག་ཆོས་ཀྱི་གྲུ་གཟིངས་ལ་བརྟེན་ནས། །
གཏིང་མཐའ་བྲལ་བའི་སྡུག་བསྔལ་རྒྱ་མཚོ་ལས། །
མ་རྣམས་འདྲེན་པའི་སྙིང་སྟོབས་མཐར་སོན་པ། ། །
འདྲེན་མཆོག་ལུགས་བཟང་ཐོག་མཐའ་བར་དུ་དགེ། ། །
།
རྒྱལ་དང་རྒྱལ་སྲས་བགྲོད་པ་གཅིག་བུའི་ལམ། །
ངེས་དོན་ངེས་ལེགས་ཞི་བ་མཆོག་གི་སྒོ། ། ། | ། ད །
དེ་ཉིད་དེ་བཞིན་གཤེགས་པས་གསུངས་ཇི་བཞིན། །
ཀླུ་སྒྲུབ་ཀླུ་དབང་གཞུང་ལས་གཞན་ན་གང་། །
སྨྲ་ངན་ཚར་གཅོད་དཔལ་ལྡན་འཕགས་པ་ལྷ། །དེ འི་
ཐལ་འགྱུར་སྲོལ་འབྱེད་རྒྱལ་སྲས་སངས་རྒྱས་བསྐྱངས། ། :
་ དེ་ཡི་སྲོལ་བཟང་གསལ་མཛད་ཟླ་བ་སོགས། ། 1 :: zང་།
: 1:|: འཕགས་ཡུལ་པཎ་གྲུབ་བཀའ་དྲིན་རྗེས་སུ་དྲན། །
་་ ་ ་ ་ ་ ་ :
་ ་ ་



473
་་ ་་ ༄༅། །མཇུག་གི་དོན། །
སངས་རྒྱས་མཛད་པ་བྱེད་པར་ལུང་བསྟན་པ། །
རྒྱལ་བ་གཉིས་པའི་འཁྲུལ་བྲལ་དབུ་མའི་ལམ། །
ཀུན་མཁྱེན་བཞེད་གཞུང་རྒྱ་མཚོ་ལྟ་བུ་ལ། ། །།
གཞིར་བྱས་རྒྱས་བསྡུས་འཚམས་པར་བཀོད་པ་འདི། །
འཁྲུངས་རབས་གསེར་གྱི་ཕྲེང་བས་ཉེར་མཛེས་པའི། །
སྤྲུལ་བའི་སྐུ་མཆོག་གང་གིས་བསྐུལ་བའི་ངོར། །
སྐལ་མཉམ་གཞན་ལ་ཅུང་ཟད་ཕན་སྙམ་དང་། །
རང་ཉིད་གཞུང་ལ་གོམས་འདྲིས་བགྱི་ཕྱིར་བྲིས། །
ཀླུ་སྒྲུབ་གཞུང་མཆོག་རྩ་བ་ཤེས་རབ་ལ། །
ཟབ་རྒྱས་གཉིས་ཀྱི་སྒོ་ནས་འཇུག་པའི་དོན། །
རྨོངས་པ་བདག་འདྲས་ཇི་བཞིན་འཆད་དཀའ་བས། །
ནོངས་པ་གང་མཆིས་མཁས་རྣམས་སྤྱན་སྔར་འཆགས། །
༡
ཁོཊ། འདི་ལྟར་འབད་པའི་སྒོ་གསུམ་དགེ་བའི་ཚོགས། །
སྟོན་ཟླ་ལྟར་དཀར་གང་ཞིག་བསགས་པའི་མཐུས། །
དང་ཁྱབ་ འ གྲོ་ཀུན་གནས་ལུགས་ཟབ་མོ་ལེགས་རྟོགས་ཏེ། །
བ་དང་དང་བྱ་དངོས་འཛིན་འཁྲི་ཤིང་དྲུངས་ནས་འབྱིན་པར་ཤོག །
། །



༄༅། །དབུ་མའི་ལེགས་བཤད་ཀུན་ལས་བཏུས་པ་ཞེས་བྱ་བ་བཞུགས་སོ།།
མཐར་འཛིན་གཏི་མུག་མུན་སེལ་སྒྲོན་མེ་མཆོག །
ཆོས་ཀུན་རང་བཞིན་མེད་པའི་གནས་ལུགས་ལ། །
རྣམ་དག་ལྟ་བས་ངེས་པ་རྙེད་གྱུར་ནས། །
རྒྱལ་སྲས་སྤྱོད་པ་རྒྱ་མཚོའི་མཐར་སོན་ཤོག །
ཐུབ་བསྟན་སྤྱི་དང་འཇམ་མགོན་ཙོང་ཁ་བའི། །
བསྟན་པའི་དཔལ་གྱུར་རྗེ་བཙུན་བླ་མ་ཡི། །
ཞབས་པད་སྲིད་མཐའི་བར་དུ་རྟག་བརྟན་ཅིང་། །
བསྟན་འགྲོར་སྨན་པའི་བཞེད་དོན་འགྲུབ་གྱུར་ཅིག །
དེང་ནས་བཟུང་སྟེ་སྐྱེ་བའི་ཕྲེང་བ་རུ། །
འཇམ་པའི་དབྱངས་དང་དབྱེར་མེད་བླ་མ་ཡིས། །
མི་འབྲལ་བརྩེ་བ་ཆེན་པོས་རྗེས་བཟུང་སྟེ། །
དམ་ཆོས་འཛིན་ལ་མཐུ་དང་ལྡན་པར་ཤོག །
ཅེས་བསྟན་བཅོས་ཆེན་པོ་དབུ་མ་ལ་འཇུག་པའི་དོན་རྣམ་པར་བཤད་པ་དབུ་མའི་
ལེགས་བཤད་ཀུན་ལས་བཏུས་པ་ཞེས་བྱ་བ་འདི་ནི་བྱང་ཕྱོགས་སྐྱེ་དགུའི་འདྲེན་
མཆོག་དམ་པ། མཁས་ཤིང་གྲུབ་པའི་དབང་ཕྱུག་ཆེན་པོ། བསྟན་པ་རིན་པོ་ཆེ་མི་
ནུབ་པའི་རྒྱལ་མཚན་སྒྲེང་བ་ཐུའུ་བཀྭན་ཧོ་ཐོག་ཐུའི་སྐུ་ཕྲེང་བརྒྱད་པ་༧ འཇམ་
དབྱངས་བློ་བཟང་བསྟན་པའི་ཉི་མ་དཔལ་བཟང་བོས་དངོས་སྐྱེས་གྱ་ནོམ་བཀྲ་ཤིས་
པའི་ལྷ་དར་བཅས་ཡང་ཡང་བསྐུལ་ངོར་བཙུན་གཟུགས་འཇམ་དབྱངས་རྒྱ་མཚོས་



༄༅། །མཇུག་གི་དོན།
475
རང་ཤག་ཆོས་ཀྱི་དགའ་ཚལ་དུ་སྦྱར་བའི་ཡི་གེ་བ་ནི་རྣམ་དཔྱོད་ཡངས་པ་དགེ་སློང་
དགེ་འདུན་ཆོས་གྲགས་སོ།། ༈ །། མངྒལཾ། །



476
མཇུག་གི་གཏམ།
ཀན་སུའུ་ཞིང་ཆེན་ནང་བསྟན་སློབ་གྲྭ་ནི་སྤྱི་ལོ་༡༩༨༦ལོར་ཀན་སུའུ་ཞིང་ཆེན་
ནང་བསྟན་མཐུན་ཚོགས་ཀྱིས་བཙུགས་ཤིང་། ཀན་སུའུ་ཞིང་ཆེན་ཆོས་དོན་ཅུས་
ཀྱིས་འགོ་ཁྲིད་གནང་བའི་ཆོས་ལུགས་སློབ་གྲྭ་ཞིག་ཡིན། སློབ་གྲྭར་སློབ་དོན་ཁང་
དང་གཞུང་སྒྲུབ་ཁང་བཅས་སྡེ་ཁག་གཉིས་ཡོད་ཅིང་། མཚན་ཉིད་དང་གཞུང་ལུགས་
གཉིས་སུ་ཕྱེས་པའི་འཛིན་གྲྭ་བཞི་ཡོད་པར་ཆོས་ལུགས་སློབ་ཚན་གྱིས་བརྒྱ་ཆའི་བདུན་
ཅུ་ཟིན་པ་དང། རིག་གནས་ཀྱིས་བརྒྱ་ཆའི་ཉི་ ཤུ་དང་། ཆབ་སྲིད་ཀྱིས་བརྒྱ་ཆའི་
བཅུ་ཟིན་པའི་ལོ་བཞིའི་ལུགས་ཅན་གྱི་དངོས་གཞིའི་སློབ་གྲྭ་ཆེན་མོ་ཡིན། སློབ་མ་
རབས་བཅོ་བརྒྱད་ལ་མཐར་ཕྱིན། ༡༩༩༡ལོའི་ཟླ་༧པར་སློབ་གྲྭའི་ནང་དུ་ན་གཞོན་
སྤྲུལ་སྐུའི་འཛིན་གྲྭ་གསར་དུ་ཚུགས་ཤིང་ནང་གསེས་ལ་རིག་གནས་སློབ་སྦྱོང་འཛིན་
གྲྭ་དང་། སྦྱོང་བརྡར་འཛིན་གྲྭ། ཟབ་སྦྱོང་འཛིན་གྲྭ་བཅས་རིགས་གསུམ་དུ་ཕྱེས་
ཡོད། སློབ་ཡུན་ལོ་གཉིས་ནས་དྲུག་ཡིན་ལ་རིག་གནས་སློབ་སྦྱོང་འཛིན་གྲྭ་ཐེངས་
བཞི་ལ་མཐར་ཕྱིན་པ་དང་། སྦྱོང་བརྡར་འཛིན་གྲྭ་དང་ཟབ་སྦྱོང་འཛིན་གྲྭ་གཉིས་
ཐེངས་གསུམ་རེར་མཐར་ཕྱིན་བྱས། སློབ་གྲྭ་ཚུགས་པ་ནས་བཟུང་ཐོག་མཐའ་བར་
གསུམ་དུ་ཆོས་ལུགས་སློབ་གྲྭ་བསྒྲུབ་པའི་བྱེད་ཕྱོགས་རྒྱུན་འཁྱོངས་བྱས་པར་བརྟེན།
ཀན་སུའུ་དང་མཚོ་སྔོན། སི་ཁྲོན། ཞིན་ཅང་། ནང་སོག བོད་ལྗོངས། པེ་ཅིན།



477
མཇུག་གི་གཏམ།
རྔ་ན་ཞི་སོགས་ཀྱི་འབྲེལ་ཡོད་བོད་བརྒྱུད་ནང་བསྟན་གྱི་དགོན་སྡེ་ཁག་ལ་ཆོས་ལུགས་
བརྒྱུད་འཛིན་བྱེད་པའི་མི་སྣ་གང་མང་ཞིག་གསོ་སྐྱོང་བྱས་ཤིང་། དགོན་པ་ཆུང་ཤས་དུ་
མར། དགོན་པའི་ཆོས་སྤྱོད་ཀྱི་བྱ་བའམ་དོ་དམ་ཐད་ལ་མངོན་གྱུར་གྱི་དཀའ་ཁག་སེལ།
དགེ་རྒན་ཆེན་མོ་འཇམ་དབྱངས་རྒྱ་མཚོ་མཆོག་ གིས་ནང་བསྟན་སློབ་གྲྭ་
ཚུགས་ནས་ལོ་ངོ་ཉི་ཤུ་ལྷག་གི་རིང་སློབ་གྲྭའི་སློབ་གསོའི་ཐད་ལ་སྲོག་ཤིང་ལྟ་བུའི་ནུས་
པ་འདོན་པར་མཛད་ཅིང། རི་བོ་དགེ་ལྡན་པའི་བསྟན་པ་འཛིན་པའི་བུ་སློབ་རབ་ཏུ་
མང་བོ་གསོ་སྐྱོང་གནང་བ་དང་ཆབས་ཅིག་ཏུ། སློབ་མ་རྣམས་ཀྱི་བསླབ་དེབ་དང་ཕྱི་
རབས་ཀྱི་གདུལ་བྱ་རྣམས་ཀྱི་ཆེད་དུ་དམིགས་ཏེ་སྤྱོད་འཇུག་ཆེན་མོའི་འགྲེལ་བ་དང་།
ཕར་ཕྱིན་སྐབས་བརྒྱད་ཀྱི་དོགས་སློང་དང་བརྗོད་བྱ་རགས་ཙམ་བཀོད་པ་བླ་མའི་
གསུང་རྒྱུན་བདུད་རྩིའི་ཐིགས་པ། དབུ་མའི་ལེགས་བཤད་ཀུན་བཏུས་སོགས་ལྗགས་
རྩོམ་མང་དུ་གནང་བ་དང་། དེ་དག་ལས་ཕར་ཕྱིན་དང་དབུ་མའི་སྐོར་སློབ་གྲྭའི་ནང་
ཁུལ་དུ་འགྲེམ་དཔར་བྱས་ཀྱང་དཔར་གྲངས་ཉུང་སྟབས། ད་ལན་བསླབ་དེབ་ཀྱི་
དགོས་མཁོ་དང་དམ་པ་ཁོང་གི་བུ་སློབ་ཡུལ་ཕྱོགས་མང་བོར་ཁྱབ་ཡོད་པ་དག་གིས་རྒྱ་
ཁྱབ་ཏུ་འགྲེམ་དཔར་གྱི་རེ་སྐུལ་ནན་ཆེར་བྱུང་བ་ལྟར། དམ་པ་ཁོང་གི་ཐུགས་འདུན་
གཞིར་བཞག་ནས་ངེད་ནང་བསྟན་སློབ་གྲྭས་འགན་ཁུར་ཏེ་དཔར་བསྐྲུན་ཕྱོགས་ཀྱི་
མཐུན་རྐྱེན་བསྒྲུབས་པ་ལགས་པས། ཡང་དར་བསྟན་པ་རིན་པོ་ཆེ་འདི་ཉིད་མི་
ཉམས་ཕྱོགས་དུས་ཀུན་ཏུ་དར་ཞིང་རྒྱས་པའི་རྒྱུར་གྱུར་ཅིག །
ཅེ ས་ཀན་སུའུ་ཞིང་ཆེན་ནང་བསྟན་སློབ་གྲྭས།
སྤྱི་ལོ་༢༠༠༨ལོའི་ཟླ་༡༢ཚེས་༡༥ཉིན།



།
རྩོམ་སྒྲིག་འགན་འཁུར་པ།
འབྲུག་མོ་སྐྱིད།
།
མཛེས་ཆ་ཇུས་འགོད་པ།
# $$[ # #:
པར་ཞུས་འགན་འཁུར་པ།
# # % 8:
བློ་བཟང་རྒྱ་མཚོ།
ཀ f
དགེ་འདུན་ཆོས་གྲགས།
# # # ཆུ།
༽
|
།
བློ་བཟང་རྒྱ་མཚོ།
ས # in. #
པ་ -
|
| |
༄༅།།རྗེ་འཇམ་དབྱངས་རྒྱ་མཚོ་མཆོག་གི་གསུང་འབུམ་བཞུགས་སོ། །
(གླེགས་བམ་གཉིས་པ།)
རྩོམ་པ་པོ། : འཇམ་དབྱངས་རྒྱུམཚོ། །
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། ། པེ་ཅིན་ཧོ་ཐིང་ལ་བྱུང་ལམ་མང་14པ། །
སྤྲུག་སྲིད་ཨང་གྲངས། 100013
ཁ་པར་ཨང་གྲངས། ། 010-64275311
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
787mmX 1092mn 1/16
པར་ཤོག ། 30. 625
པར་གཞིའི་སྒྲིག་ཐེངས། 2009ལོའི་ཟླ་12པར་པར་གཞི་དང་པོ་བསྒྲིགས།
པར་ཐེངས། 2009ལོའི་ཟླ་12པར་པེ་ཅིན་དུ་པར་ཐེངས་དང་པོ་བརྒྱབ།
0001-8000
རིན་གོང་།
སྒོར་49. 00
ཐར་གླངས།
༡༥
